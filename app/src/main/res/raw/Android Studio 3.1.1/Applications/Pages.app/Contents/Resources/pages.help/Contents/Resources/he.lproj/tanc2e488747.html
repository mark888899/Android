<html lang="he"><head><meta charset="UTF-8"><title>שמירת מסמך במבנה אחר</title><meta name="robots" content="anchors"></head><body dir="rtl" id="tanc2e488747" class="AppleTopic"><a name="tanc2e488747"></a><figure class="topicIcon"><img src="../GlobalArt/AppIconDefault_PagesP4.png" alt="" height="30" width="30"></figure><h1>שמירת מסמך במבנה אחר</h1><p>ניתן לייצא מסמך Pages כדי לשמור עותק שלו בתבנית אחרת - —PDF,‏ Microsoft Word,‏ ‎plain text (TXT)‎,‏ ePub או Pages ‘09. ייצוא מסמך הוא פעולה יעילה כאשר הנך שולח/ת את המסמך לאנשים העשויים להשתמש בתוכנה שונה משלך. שינויים שתערוך/י במסמך שייצאת לא ישפיעו על המסמך המקורי.</p><div class="Alert"><p class="Note"><strong>הערה: </strong>לא ניתן לייצא מסמכי פריסת עמודים לתבניות מלל רגיל או ePub. כדי לברר אם המסמך שלך הוא מסמך פריסת עמודים, לחץ/י על ״קובץ״ בשורת התפריטים בראש המסך. אם מופיעה הפקודה להמרה לעיבוד תמלילים, מדובר במסמך פריסת עמודים.</p></div><div id="apd34493e3edac24" class="Task"><h2 role="button" aria-controls="aria-apd34493e3edac24" aria-expanded="true" class="Name">ייצוא למבנה אחר</h2><div class="TaskBody" role="region" aria-hidden="false" id="aria-apd34493e3edac24"><ol><li><p>ציון הגדרות עבור התבנית:</p><ul><li><p><em>PDF: </em> לחץ/י על התפריט הקופצני ״איכות תמונה״ ולאחר מכן בחר/י איכות תמונה (ככל שאיכות התמונה תהיה גבוהה יותר, כך גודל הקובץ של העותק המיוצא יעלה).</p></li><li><p><em>Word: </em> לחץ/י על המשולש לצד ״אפשרויות מתקדמות״ ובחר/י מבנה.</p></li><li><p><em>מלל רגיל: </em>לתבנית זו ניתן לייצא מסמכי עיבוד תמלילים בלבד, משום שלמסמכי פריסת עמודים אין מלל בגוף המסמך.</p></li><li><p><em>ePub: </em> הקש/י את הכותרת ואת שם המחבר. אם ברצונך להציג את הספר שלך בקטגוריה מסוימת, לחץ/י על התפריט הקופצני ״קטגוריות ראשיות״ ולאחר מכן בחר/י קטגוריה. כדי להגדיר את השפה ואת הכריכה של הספר ולקבוע אילו גופנים יוטבעו בו, לחץ/י על המשולש שלצד ״אפשרויות מתקדמות״.</p></li><li><p><em>Pages ‘09: </em> כדי להגדיר סיסמה, בחר/י את תיבת הסימון ״דרוש סיסמה לפתיחה״ ולאחר מכן הקלד/י את המידע הדרוש.</p></li></ul><div class="Alert"><p class="Note"><strong>הערה: </strong>אם הקובץ המקורי מוגן באמצעות סיסמה, הוא חל על העותק גם כן, והנמענים צריכים לדעת את הסיסמה כדי לפתוח את העותק. ניתן לשמור את הסיסמה המקורית או להקצות סיסמה אחרת לעותק. לא כל התבניות ניתנות להגנה באמצעות סיסמה.</p></div></li><li><p>לחץ/י על ״הבא״ ולאחר מכן הקלד/י שם עבור המסמך.</p><p>סיומת שם הקובץ (למשל ‎.pdf או ‎.docx) מצורפת באופן אוטומטי לשם המסמך.</p></li><li><p>הקש/י תג אחד או יותר (אופציונלי).</p></li><li><p>לחץ/י על התפריט הקופצני ״היכן״, בחר/י מיקום לשמירת המסמך ולחץ/י על ״ייצא״.</p><p>לצפייה במיקומים נוספים, לחץ/י על כפתור החץ בסמוך לשדה ״שמור בשם״.</p></li></ol></div></div></body></html>