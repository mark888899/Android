<html lang="fi"><head><meta charset="UTF-8"><title>Dokumentin kopion lähettäminen</title><meta name="robots" content="anchors"></head><body dir="ltr" id="tan5394fbf0f" class="AppleTopic"><a name="tan5394fbf0f"></a><figure class="topicIcon"><img src="../GlobalArt/AppIconDefault_PagesP4.png" alt="" height="30" width="30"></figure><h1>Dokumentin kopion lähettäminen</h1><p>Voit lähettää dokumentista kopion, jonka vastaanottajat voivat avata ja jota he voivat muokata haluamallaan tavalla omilla tietokoneillaan ja laitteillaan. Muutokset eivät vaikuta alkuperäiseen dokumenttiin tai muihin siitä tehtyihin kopioihin. Voit lähettää kopion Pages-dokumenttina tai toisessa muodossa: PDF, Microsoft Word tai ePub.</p><p>Jos alkuperäisellä tiedostolla on salasana, se koskee myös kopiota ja vastaanottajien täytyy tietää salasana, jotta he voivat avata kopion. Voit säilyttää alkuperäisen salasanan tai määrittää kopiolle uuden salasanan.</p><div id="apd3290d07379c54" class="Task"><h2 role="button" aria-controls="aria-apd3290d07379c54" aria-expanded="true" class="Name">Dokumentin lähettäminen toisessa muodossa</h2><div class="TaskBody" role="region" aria-hidden="false" id="aria-apd3290d07379c54"><ol><li><p>Klikkaa muotoa ja määritä asetukset:</p><ul><li><p><em>Pages: </em>Valitse valintaneliö ja lisää salasana, jos haluat rajoittaa kopion käyttöä.</p></li><li><p><em>PDF: </em> Klikkaa Kuvanlaatu-ponnahdusvalikkoa ja valitse sitten kuvanlaatu (mitä parempi kuvanlaatu, sen suurempi kopion tiedostokoko).</p></li><li><p><em>Word: </em> Klikkaa Lisävalinnat-kohdan vieressä olevaa lisätietokolmiota ja valitse muoto.</p></li><li><p><em>ePub: </em> Syötä nimi ja tekijän nimi. Jos haluat, että kirjasi näkyy tietyssä kategoriassa, klikkaa Pääkategoria-ponnahdusvalikkoa ja valitse kategoria. Voit asettaa kielen ja kirjan kannen ja sen, onko fontteja sisällytetty, klikkaamalla Lisävalinnat-kohdan vieressä olevaa lisätietokolmiota. ePub-tiedostolle ei voida asettaa salasanaa.</p></li></ul></li><li><p>Klikkaa Seuraava ja anna pyydetyt tiedot (esimerkiksi sähköpostiosoite, jos lähetät sähköpostia).</p><p>Jos et ole kirjautuneena valitsemasi menetelmän tiliin, sinua pyydetään kirjautumaan ennen jatkamista. AirDropia käytettäessä dokumentti lähetetään, kun vastaanottaja hyväksyy sen.</p></li></ol></div></div></body></html>