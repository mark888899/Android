<html lang="ca"><head><meta charset="UTF-8"><title>Desar un document en un altre format</title><meta name="robots" content="anchors"></head><body dir="ltr" id="tanc2e488747" class="AppleTopic"><a name="tanc2e488747"></a><figure class="topicIcon"><img src="../GlobalArt/AppIconDefault_PagesP4.png" alt="" height="30" width="30"></figure><h1>Desar un document en un altre format</h1><p>Podeu exportar un document del Pages per desar-ne una còpia en un altre format: PDF, Microsoft Word, text sense format (.txt), ePub o Pages 09. L’exportació d’un document resulta útil per enviar-lo a persones que poden fer servir un altre programari. Tots els canvis que feu al document exportat no afecten l’original.</p><div class="Alert"><p class="Note"><strong>Nota: </strong>No és possible exportar documents de disposició de pàgina en format ePub o com a text sense format. Per saber si un document és un document de disposició de pàgina, feu clic a Arxiu a la barra de menús de la part superior de la pantalla. Si veieu l’opció “Convertir a processament de text”, es tracta d’un document de disposició de pàgina.</p></div><div id="apd34493e3edac24" class="Task"><h2 role="button" aria-controls="aria-apd34493e3edac24" aria-expanded="true" class="Name">Exportar en un altre format</h2><div class="TaskBody" role="region" aria-hidden="false" id="aria-apd34493e3edac24"><ol><li><p>Definir els paràmetres del format:</p><ul><li><p><em>PDF: </em> Feu clic al menú desplegable “Qualitat d’imatge” i, després, escolliu una qualitat d’imatge (com més alta sigui la qualitat de la imatge, més gran serà l’arxiu de la còpia exportada).</p></li><li><p><em>Word: </em> Feu clic al triangle desplegable del costat d’“Opcions avançades” i seleccioneu un format.</p></li><li><p><em>Text sense format: </em>En aquest format només podeu exportar documents de processament de text, perquè els documents de disposició de pàgina no contenen text de cos.</p></li><li><p><em>ePub: </em> Introduïu el títol i el nom de l’autor. Si voleu que el llibre aparegui en una determinada categoria, feu clic al menú desplegable “Categoria principal” i escolliu una categoria. Per especificar l’idioma i la portada del llibre i indicar si s’integraran els tipus de lletra, feu clic al triangle desplegable situat al costat d’“Opcions avançades”.</p></li><li><p><em>Pages 09: </em> Per definir una contrasenya, marqueu la casella “Sol·licitar contrasenya per obrir” i introduïu les dades que calgui.</p></li></ul><div class="Alert"><p class="Note"><strong>Nota: </strong>Si l’arxiu original té contrasenya, aquesta també s’aplicarà a la còpia i els destinataris hauran d’introduir-la per obrir la còpia. Podeu mantenir la mateixa contrasenya per a la còpia o bé assignar-ne una de diferent. Alguns formats no es poden protegir amb contrasenya.</p></div></li><li><p>Feu clic a “Següent” i escriviu un nom per al document.</p><p>L’extensió del nom d’arxiu (per exemple, .pdf o .docx) s’afegeix automàticament al nom del document.</p></li><li><p>Introduïu una o més etiquetes, si voleu.</p></li><li><p>Feu clic al menú desplegable Ubicació, indiqueu on voleu desar el document i feu clic a Exportar.</p><p>Per veure més ubicacions, feu clic al botó de fletxa situat al costat del camp “Desar com a”.</p></li></ol></div></div></body></html>