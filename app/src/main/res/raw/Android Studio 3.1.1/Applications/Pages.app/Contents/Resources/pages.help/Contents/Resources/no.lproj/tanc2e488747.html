<html lang="nb"><head><meta charset="UTF-8"><title>Arkiver et dokument i et annet format</title><meta name="robots" content="anchors"></head><body dir="ltr" id="tanc2e488747" class="AppleTopic"><a name="tanc2e488747"></a><figure class="topicIcon"><img src="../GlobalArt/AppIconDefault_PagesP4.png" alt="" height="30" width="30"></figure><h1>Arkiver et dokument i et annet format</h1><p>Du kan eksportere et Pages-dokument for å arkivere en kopi av det i et annet format – PDF, Microsoft Word, ren tekst (TXT), ePub eller Pages ‘09. Det kan være nyttig å eksportere et dokument når du skal sende dokumentet til personer som bruker annen programvare enn deg. Endringene som gjøres i det eksporterte dokumentet, påvirker ikke originalen.</p><div class="Alert"><p class="Note"><strong>Merk: </strong>Du kan ikke eksportere sidelayoutdokumenter i ren tekst- eller ePub-format. Du kan klikke på Arkiv i menylinjen øverst på skjermen for å se om dokumentet er et sidelayoutdokument. Hvis du ser kommandoen Konverter til tekstbehandling, er det et sidelayoutdokument.</p></div><div id="apd34493e3edac24" class="Task"><h2 role="button" aria-controls="aria-apd34493e3edac24" aria-expanded="true" class="Name">Eksporter til et annet format</h2><div class="TaskBody" role="region" aria-hidden="false" id="aria-apd34493e3edac24"><ol><li><p>Angi innstillinger for formatet:</p><ul><li><p><em>PDF: </em> Klikk på lokalmenyen Bildekvalitet, og velg en bildekvalitet (jo bedre bildekvalitet, jo større blir filstørrelsen på kopien som eksporteres).</p></li><li><p><em>Word: </em> Klikk på trekanten ved siden av Avanserte valg, og velg et format.</p></li><li><p><em>Ren tekst: </em>Du kan kun eksportere tekstbehandlingsdokumenter til dette formatet, for sidelayoutdokumenter har ikke brødtekst.</p></li><li><p><em>ePub: </em> Skriv inn tittel og navn på opphavsperson. Hvis du vil at boken skal vises i en bestemt kategori, klikker du på lokalmenyen Hovedkategori og velger en kategori. Klikk på trekanten ved siden av Avanserte valg for å angi språk og bokomslag og hvorvidt fonter er integrert.</p></li><li><p><em>Pages ‘09: </em> Marker avkrysningsruten «Krev passord for å åpne» for å angi et passord, og oppgi deretter informasjonen som kreves.</p></li></ul><div class="Alert"><p class="Note"><strong>Merk: </strong>Hvis originalfilen har et passord, gjelder det for kopien også, og mottakere må kjenne passordet for å åpne kopien. Du kan beholde det opprinnelige passordet eller velge et annet for kopien. Ikke alle formater kan passordbeskyttes.</p></div></li><li><p>Klikk på Neste, og skriv inn et navn for dokumentet.</p><p>Filendelsen (for eksempel .pdf eller .docx) blir automatisk lagt til på slutten av dokumentnavnet.</p></li><li><p>Angi en eller flere etiketter (valgfritt).</p></li><li><p>Klikk på Hvor-lokalmenyen, velg hvor du vil arkivere dokumentet, og klikk deretter på Eksporter.</p><p>Hvis du vil se flere plasseringer, klikker du på pilknappen ved siden av Arkiver som-feltet.</p></li></ol></div></div></body></html>