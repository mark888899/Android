<html lang="cs"><head><meta charset="UTF-8"><title>Uložení dokumentu v jiném formátu</title><meta name="robots" content="anchors"></head><body dir="ltr" id="tanc2e488747" class="AppleTopic"><a name="tanc2e488747"></a><figure class="topicIcon"><img src="../GlobalArt/AppIconDefault_PagesP4.png" alt="" height="30" width="30"></figure><h1>Uložení dokumentu v jiném formátu</h1><p>Dokument Pages můžete exportovat a uložit jeho kopii v jiném formátu – PDF, Microsoft Word, prostý text (TXT), ePub nebo Pages ‘09. Export dokumentu se hodí například v situaci, kdy chcete dokument odeslat uživatelům používajícím jiný software než vy. Žádné změny provedené v exportované verzi dokumentu nemají vliv na původní soubor.</p><div class="Alert"><p class="Note"><strong>Poznámka: </strong>Dokument uspořádání stránek nemůžete exportovat do formátu prostý text ani ePub. Chcete-li zjistit, zda je váš dokument dokumentem uspořádání stránek, klikněte v horní části obrazovky na panelu nabídky na možnost Soubor. Pokud vidíte příkaz Převést na zpracování textu, jedná se o dokument uspořádání stránek.</p></div><div id="apd34493e3edac24" class="Task"><h2 role="button" aria-controls="aria-apd34493e3edac24" aria-expanded="true" class="Name">Export v jiném formátu</h2><div class="TaskBody" role="region" aria-hidden="false" id="aria-apd34493e3edac24"><ol><li><p>Zadejte nastavení pro formát:</p><ul><li><p><em>PDF: </em> Klikněte na místní nabídku Kvalita obrázků a vyberte kvalitu obrázků (vyšší kvalita obrázků znamená větší soubor exportované kopie).</p></li><li><p><em>Word: </em> Klikněte na rozbalovací trojúhelníček u volby Pokročilé volby a poté vyberte formát.</p></li><li><p><em>Prostý text: </em>Do tohoto formátu lze exportovat pouze dokumenty pro zpracování textu, protože dokumenty uspořádání stránek nemají hlavní text.</p></li><li><p><em>ePub: </em> Zadejte název dokumentu a jméno autora. Pokud chcete, aby se vaše kniha zobrazila v konkrétní kategorii, klikněte na místní nabídku Primární kategorie a vyberte kategorii. Chcete-li nastavit jazyk a obálku knihy a nastavit, zda jsou písma vložená, klikněte na rozbalovací trojúhelníček u volby Pokročilé volby.</p></li><li><p><em>Pages '09: </em> Chcete-li nastavit heslo, zaškrtněte pole „Požadovat heslo pro otevření“ a zadejte požadované informace.</p></li></ul><div class="Alert"><p class="Note"><strong>Poznámka: </strong>Pokud je původní soubor chráněn heslem, platí toto heslo i pro kopii – příjemci ji mohou otevřít jen tehdy, když heslo znají. U kopie můžete ponechat původní heslo nebo jí přiřadit jiné. Heslem lze chránit jen některé formáty dokumentů.</p></div></li><li><p>Klikněte na Další a zadejte název dokumentu.</p><p>Přípona názvu souboru (např. .pdf nebo .docx) bude k názvu dokumentu připojena automaticky.</p></li><li><p>Zadejte jednu nebo více značek (volitelné).</p></li><li><p>Klikněte na místní nabídku Kde, vyberte místo, kam chcete dokument uložit, a potom klikněte na Exportovat.</p><p>Chcete-li zobrazit další umístění, klikněte na tlačítko vedle pole Uložit jako.</p></li></ol></div></div></body></html>