<html lang="ro"><head><meta charset="UTF-8"><title>Salvarea unui document într-un alt format</title><meta name="robots" content="anchors"></head><body dir="ltr" id="tanc2e488747" class="AppleTopic"><a name="tanc2e488747"></a><figure class="topicIcon"><img src="../GlobalArt/AppIconDefault_PagesP4.png" alt="" height="30" width="30"></figure><h1>Salvarea unui document într-un alt format</h1><p>Puteți exporta un document Pages pentru a salva o copie a acestuia într-un alt format—PDF, Microsoft Word, text simplu (TXT), ePub sau Pages '09. Exportul unui document este util atunci când trimiteți documentul persoanelor care ar putea utiliza alt software decât dvs. Nicio modificare efectuată în documentul exportat nu afectează originalul.</p><div class="Alert"><p class="Note"><strong>Notă: </strong>Nu puteți exporta documente de aranjare în pagină în formate text simplu sau ePub. Pentru a vedea dacă un document este un document de aranjare în pagină, faceți click pe Fișier în bara de meniu din partea de sus a ecranului. Dacă vedeți comanda Convertire în Procesare a Textului, este un document de aranjare în pagină.</p></div><div id="apd34493e3edac24" class="Task"><h2 role="button" aria-controls="aria-apd34493e3edac24" aria-expanded="true" class="Name">Exportarea în alt format</h2><div class="TaskBody" role="region" aria-hidden="false" id="aria-apd34493e3edac24"><ol><li><p>Specificarea setărilor pentru format:</p><ul><li><p><em>PDF: </em> Faceți click pe meniul pop-up, apoi alegeți calitatea imaginii (cu cât calitatea imaginii este mai mare, cu atât dimensiunea fișierului copiei exportate va fi mai mare).</p></li><li><p><em>Word: </em> Faceți clic pe triunghiul de dezvăluire de lângă Opțiuni avansate, apoi alegeți un format.</p></li><li><p><em>Text simplu: </em>Puteți exporta doar documente de procesare a textului în acest format deoarece documentele de aranjare în pagină nu au text de corp.</p></li><li><p><em>ePub: </em> Introduceți titlul și numele autorului. Dacă doriți să apară cartea într-o anumită categorie, faceți click pe meniul pop-up Categorie primară, apoi alegeți o categorie. Pentru a seta limba și coperta cărții și a seta dacă fonturile sunt încorporate, faceți click pe triunghiul dezvăluire de lângă Opțiuni Avansate.</p></li><li><p><em>Pages ‘09: </em> Pentru a defini parola, selectați caseta de validare „Solicită parolă pentru deschidere”, apoi introduceți informațiile solicitate.</p></li></ul><div class="Alert"><p class="Note"><strong>Notă: </strong>Dacă fișierul original are o parolă, ea este valabilă și pentru copie, iar destinatarii trebuie să cunoască parola pentru a deschide copia. Puteți păstra parola inițială sau puteți atribui o altă parolă pentru copie. Nu toate formatele pot fi protejate printr-o parolă.</p></div></li><li><p>Faceți clic pe Următor, apoi introduceți un nume pentru document.</p><p>Extensia fișierului (.pdf sau .docx, de exemplu) este adăugată automat la numele documentului.</p></li><li><p>Introduceți una sau mai multe etichete (opțional).</p></li><li><p>Faceți clic pe meniul pop-up Unde, alegeți unde să fie salvat documentul, apoi faceți clic pe Exportă.</p><p>Pentru a vedea mai multe amplasamente, faceți clic pe butonul săgeată de lângă câmpul Salvează ca.</p></li></ol></div></div></body></html>