<html lang="da"><head><meta charset="UTF-8"><title>Send en kopi af et dokument</title><meta name="robots" content="anchors"></head><body dir="ltr" id="tan5394fbf0f" class="AppleTopic"><a name="tan5394fbf0f"></a><figure class="topicIcon"><img src="../GlobalArt/AppIconDefault_PagesP4.png" alt="" height="30" width="30"></figure><h1>Send en kopi af et dokument</h1><p>Du kan dele en kopi af et dokument, som modtagerne kan åbne og ændre, som de vil, på deres egne computere og enheder. Deres ændringer påvirker ikke det oprindelige dokument eller andre kopier af dokumentet. Du kan sende kopien som et Pages-dokument eller i et andet format – PDF, Microsoft Word eller ePub.</p><p>Hvis originalarkivet er udstyret med en adgangskode, gælder den også til kopien, og modtagerne skal kende adgangskoden for at kunne åbne kopien. Du kan beholde den originale adgangskode eller tildele kopien en anden adgangskode.</p><div id="apd3290d07379c54" class="Task"><h2 role="button" aria-controls="aria-apd3290d07379c54" aria-expanded="true" class="Name">Send en kopi i et andet format</h2><div class="TaskBody" role="region" aria-hidden="false" id="aria-apd3290d07379c54"><ol><li><p>Klik på et format, og definer indstillinger:</p><ul><li><p><em>Pages: </em>Vælg afkrydsningsfeltet, og tilføj en adgangskode, hvis du vil begrænse adgang til kopien.</p></li><li><p><em>PDF: </em> Klik på lokalmenuen Billedkvalitet, og vælg en billedkvalitet (jo højere kvalitet, jo større bliver størrelsen på kopien).</p></li><li><p><em>Word: </em> Klik på trekanten ud for Avancerede indstillinger, og vælg et format.</p></li><li><p><em>ePub: </em> Skriv titlen og navnet på forfatteren. Hvis bogen skal vises i en bestemt kategori, skal du klikke på lokalmenuen Primær kategori og vælge en kategori. Du indstiller sprog og omslag til bogen samt vælger, om skrifter skal være integreret, ved at klikke på trekanten ud for Avancerede indstillinger. Du kan ikke indstille en adgangskode til et ePub-arkiv.</p></li></ul></li><li><p>Klik på Næste, og skriv de nødvendige oplysninger (f.eks. en e-mailadresse, hvis du sender en e-mail).</p><p>Hvis du ikke er logget ind på kontoen til den metode, du vælger, bliver du bedt om at logge ind, før der fortsættes. Hvis du vælger AirDrop, sendes dokumentet, når modtageren accepterer det.</p></li></ol></div></div></body></html>