<html lang="hr"><head><meta charset="UTF-8"><title>Spremanje dokumenta u drugom formatu</title><meta name="robots" content="anchors"></head><body dir="ltr" id="tanc2e488747" class="AppleTopic"><a name="tanc2e488747"></a><figure class="topicIcon"><img src="../GlobalArt/AppIconDefault_PagesP4.png" alt="" height="30" width="30"></figure><h1>Spremanje dokumenta u drugom formatu</h1><p>Dokumente aplikacije Pages možete eksportirati kako biste spremili kopiju u drugom formatu – PDF, Microsoft Word, obični tekst (TXT), ePub ili Pages ‘09. Eksportiranje dokumenta korisno je prilikom slanja dokumenta osobama čiji se softver razlikuje od vašega. Nijedna promjena koju ste unijeli u eksportiranu verziju ne utječe na original.</p><div class="Alert"><p class="Note"><strong>Napomena: </strong>Ne možete eksportirati dokumente s rasporedom stranica u obični tekst ili ePub format. Kako biste vidjeli je li vaš dokument s rasporedom stranica, pritisnite Datoteka na traci s izbornicima na vrhu zaslona. Ako vidite naredbu Pretvori u obradu riječi, radi se o dokumentu s rasporedom stranica.</p></div><div id="apd34493e3edac24" class="Task"><h2 role="button" aria-controls="aria-apd34493e3edac24" aria-expanded="true" class="Name">Eksportiranje u drugi format</h2><div class="TaskBody" role="region" aria-hidden="false" id="aria-apd34493e3edac24"><ol><li><p>Navedi postavke formata:</p><ul><li><p><em>PDF: </em> Kliknite na skočni izbornik Kvaliteta slike, a zatim odaberite kvalitetu slike (veličina eksportirane kopije povećava se s kvalitetom slike).</p></li><li><p><em>Word: </em> Kliknite na trokutić za otkrivanje pokraj Napredne opcije i odaberite format.</p></li><li><p><em>Obični tekst: </em>U ovaj format možete eksportirati samo dokumente za obradu riječi jer dokumenti s rasporedom stranica nemaju tekst tijela.</p></li><li><p><em>ePub: </em> Unesite naslov i naziv autora. Ako želite da se vaša knjiga pojavljuje u određenoj kategoriji, kliknite na skočni izbornik Primarna kategorija, a zatim odaberite kategoriju. Da biste podesili jezik i naslovnicu knjige te jesu li fontovi ugrađeni, kliknite na trokutić za otkrivanje pokraj Napredne opcije.</p></li><li><p><em>Pages '09: </em> Kako biste podesili lozinku, odaberite potvrdnu kućicu „Za otvaranje potrebna lozinka”, pa unesite zatražene informacije.</p></li></ul><div class="Alert"><p class="Note"><strong>Napomena: </strong>Ako je originalna datoteka zaštićena lozinkom ona se primjenjuje i na kopiju datoteke i primatelji je moraju znati da bi otvorili kopiju. Možete zadržati originalnu lozinku ili dodijeliti drugu lozinku kopiji. Nije moguće zaštititi sve formate lozinkom.</p></div></li><li><p>Kliknite na Sljedeće, pa unesite naziv dokumenta.</p><p>Ekstenzija formata (.pdf ili .docx, na primjer) datoteke automatski se dodaje nazivu dokumenta.</p></li><li><p>Unesite jedan ili više tagova (opcionalno).</p></li><li><p>Kliknite skočni izbornik Kamo, odaberite mjesto spremanja dokumenta i kliknite Eksportiraj.</p><p>Za prikaz više lokacija kliknite na strelicu pokraj polja Spremi kao.</p></li></ol></div></div></body></html>