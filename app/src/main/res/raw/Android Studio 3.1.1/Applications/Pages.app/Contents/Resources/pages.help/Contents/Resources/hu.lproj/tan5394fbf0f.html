<html lang="hu"><head><meta charset="UTF-8"><title>Dokumentumpéldány küldése</title><meta name="robots" content="anchors"></head><body dir="ltr" id="tan5394fbf0f" class="AppleTopic"><a name="tan5394fbf0f"></a><figure class="topicIcon"><img src="../GlobalArt/AppIconDefault_PagesP4.png" alt="" height="30" width="30"></figure><h1>Dokumentumpéldány küldése</h1><p>Elküldheti a dokumentum másolatát, amelyet a címzettek megnyithatnak és tetszőlegesen módosíthatnak a saját számítógépükön. A módosítások nem érintik az eredeti dokumentumot vagy annak bármely másolatát. A másolatot elküldheti Pages-dokumentumként, illetve más (például PDF, Microsoft Word vagy ePub) formátumban is.</p><p>Ha az eredeti fájlhoz be lett állítva egy jelszó, akkor ez a jelszó a másolatra is érvényes lesz, és a címzetteknek ismerniük kell a jelszót a másolat megnyitásához. Megtarthatja az eredeti jelszót, illetve másik jelszót is rendelhet a másolathoz.</p><div id="apd3290d07379c54" class="Task"><h2 role="button" aria-controls="aria-apd3290d07379c54" aria-expanded="true" class="Name">Másolat küldése másik formátumban</h2><div class="TaskBody" role="region" aria-hidden="false" id="aria-apd3290d07379c54"><ol><li><p>Kattintson a formátumra, majd adja meg a kívánt beállításokat:</p><ul><li><p><em>Pages: </em>Jelölje be a jelölőnégyzetet, és adjon meg egy jelszót, ha korlátozni szeretné a másolat hozzáférését.</p></li><li><p><em>PDF: </em> Kattintson a Képminőség előugró menüre, majd válasszon ki egy képminőséget (minél jobb a képminőség, annál nagyobb a másolat fájlmérete).</p></li><li><p><em>Word: </em> Kattintson a Haladó beállítások melletti tartalomháromszögre, és válasszon egy formátumot.</p></li><li><p><em>ePub: </em> Adja meg a címet és a szerző nevét. Ha a könyvet egy adott kategóriában szeretné megjeleníteni, kattintson az Elsődleges kategória előugró menüre, majd válasszon kategóriát. A nyelv, a könyvborító, valamint annak beállításához, hogy a betűtípusok beágyazottak legyenek-e, kattintson a Haladó beállítások melletti tartalomháromszögre. Nem állíthat be jelszót ePub-fájlhoz.</p></li></ul></li><li><p>Kattintson a Következő gombra, majd adja meg a szükséges adatokat (például az e-mail címet, ha e-mailt küld).</p><p>Ha nincs bejelentkezve a fiókjába a választott módszerhez, akkor a folytatás előtt be kell jelentkeznie. Az AirDrop használata esetén a dokumentum elküldésére akkor kerül sor, ha a címzett elfogadja a dokumentumot.</p></li></ol></div></div></body></html>