<html lang="hu"><head><meta charset="UTF-8"><title>Dokumentum mentése más formátumban</title><meta name="robots" content="anchors"></head><body dir="ltr" id="tanc2e488747" class="AppleTopic"><a name="tanc2e488747"></a><figure class="topicIcon"><img src="../GlobalArt/AppIconDefault_PagesP4.png" alt="" height="30" width="30"></figure><h1>Dokumentum mentése más formátumban</h1><p>Ha egy Pages-dokumentumot más – PDF, Microsoft Word, egyszerű szöveg (TXT), ePub vagy Pages '09 – formátumba kíván menteni, exportálhatja azt. A más formátumba történő exportálás akkor lehet hasznos, ha másfajta szoftvert használó személyeknek küldi el a dokumentumot. Az exportált dokumentumon végrehajtott módosítások az eredeti példányt nem érintik.</p><div class="Alert"><p class="Note"><strong>Megjegyzés: </strong>Oldalrendezési dokumentumot nem exportálhat egyszerű szöveg vagy ePub formátumba. Annak ellenőrzéséhez, hogy a dokumentum oldalrendezési dokumentum-e, kattintson a képernyő tetején található menüsoron lévő Fájl menüre. Ha megjelenik az Átalakítás szövegszerkesztéssé parancs, akkor a dokumentum egy oldalrendezési dokumentum.</p></div><div id="apd34493e3edac24" class="Task"><h2 role="button" aria-controls="aria-apd34493e3edac24" aria-expanded="true" class="Name">Exportálás más formátumban:</h2><div class="TaskBody" role="region" aria-hidden="false" id="aria-apd34493e3edac24"><ol><li><p>A formátum beállításainak meghatározása:</p><ul><li><p><em>PDF: </em> Kattintson a Képminőség előugró menüre, majd válasszon ki egy képminőséget (minél jobb a képminőség, annál nagyobb az exportált másolat fájlmérete).</p></li><li><p><em>Word: </em> Kattintson a Haladó beállítások melletti tartalomháromszögre, és válasszon egy formátumot.</p></li><li><p><em>Egyszerű szöveg: </em>Csak szövegszerkesztős dokumentumot exportálhat ebbe a formátumba, mert az oldalelrendezési dokumentumok nem rendelkeznek szövegtörzzsel.</p></li><li><p><em>ePub: </em> Adja meg a címet és a szerző nevét. Ha a könyvet egy adott kategóriában szeretné megjeleníteni, kattintson az Elsődleges kategória előugró menüre, majd válasszon kategóriát. A nyelv, a könyvborító, valamint annak beállításához, hogy a betűtípusok beágyazottak legyenek-e, kattintson a Haladó beállítások melletti tartalomháromszögre.</p></li><li><p><em>Pages ‘09: </em> Ha jelszót kíván beállítani, jelölje be a „Jelszókérés megnyitáshoz” jelölőnégyzetet, majd adja meg a kért információkat.</p></li></ul><div class="Alert"><p class="Note"><strong>Megjegyzés: </strong>Ha az eredeti fájlhoz be lett állítva egy jelszó, akkor ez a jelszó a másolatra is érvényes lesz, és a címzetteknek ismerniük kell a jelszót a másolat megnyitásához. Megtarthatja az eredeti jelszót, illetve másik jelszót is rendelhet a másolathoz. Nem minden formátum védhető jelszóval.</p></div></li><li><p>Kattintson a Következő gombra, és adja meg a dokumentum nevét.</p><p>A program automatikusan a dokumentum nevéhez fűzi a fájlnévkiterjesztést (pl. .pdf vagy .docx).</p></li><li><p>Adjon meg egy vagy több címkét (opcionális).</p></li><li><p>Kattintson a Hely előugró menüre, válassza ki a dokumentum mentési helyét, majd kattintson az Exportálás gombra.</p><p>További helyek megjelenítéséhez kattintson a Mentés mint mező melletti nyílgombra.</p></li></ol></div></div></body></html>