<html lang="nl"><head><meta charset="UTF-8"><title>Een document bewaren in een andere structuur</title><meta name="robots" content="anchors"></head><body dir="ltr" id="tanc2e488747" class="AppleTopic"><a name="tanc2e488747"></a><figure class="topicIcon"><img src="../GlobalArt/AppIconDefault_PagesP4.png" alt="" height="30" width="30"></figure><h1>Een document bewaren in een andere structuur</h1><p>U kunt een Pages-document exporteren om een kopie ervan in een andere structuur te bewaren, bijvoorbeeld pdf, Microsoft Word, platte tekst (.txt), ePub, of Pages '09. Het exporteren van een document is handig als u het wilt versturen naar mensen die mogelijk andere software gebruiken. Wijzigingen die in de geëxporteerde versie worden aangebracht, worden niet in het origineel doorgevoerd.</p><div class="Alert"><p class="Note"><strong>Opmerking: </strong>Paginalay-outdocumenten kunnen niet als platte tekst of naar de ePub-structuur worden geëxporteerd. Om te zien of een document een paginalay-outdocument is, klikt u op 'Archief' in de menubalk boven in het scherm. Als u het commando 'Zet om naar tekstverwerking' ziet staan, is het een paginalay-outdocument.</p></div><div id="apd34493e3edac24" class="Task"><h2 role="button" aria-controls="aria-apd34493e3edac24" aria-expanded="true" class="Name">Exporteren in een andere structuur</h2><div class="TaskBody" role="region" aria-hidden="false" id="aria-apd34493e3edac24"><ol><li><p>Geef instellingen voor de structuur op:</p><ul><li><p><em>Pdf: </em> Klik op het venstermenu 'Beeldkwaliteit' en kies een optie (hoe hoger de beeldkwaliteit, hoe groter het exportbestand).</p></li><li><p><em>Word: </em> Klik op het driehoekje naast 'Geavanceerde opties' en kies een structuur.</p></li><li><p><em>Platte tekst: </em>U kunt alleen tekstverwerkingsdocumenten naar deze structuur exporteren, omdat paginalay-outdocumenten geen hoofdtekst bevatten.</p></li><li><p><em>ePub: </em> Geef de titel en de naam van de auteur op. Als u wilt dat uw boek in een bepaalde categorie wordt weergegeven, klikt u op het venstermenu 'Primaire categorie'. Kies vervolgens een categorie. Om de taal en boekomslag in te stellen en aan te geven of lettertypen ingebed zijn, klikt u op het driehoekje naast 'Geavanceerde opties'.</p></li><li><p><em>Pages '09: </em> Om een wachtwoord in te stellen, schakelt u het aankruisvak 'Vraag om wachtwoord bij openen' in en geeft u de gevraagde gegevens op.</p></li></ul><div class="Alert"><p class="Note"><strong>Opmerking: </strong>Als voor het oorspronkelijke bestand een wachtwoord is ingesteld, geldt dit wachtwoord ook voor de kopie. Ontvangers hebben het wachtwoord nodig om de kopie te kunnen openen. U kunt voor de kopie het oorspronkelijke wachtwoord aanhouden of er een ander wachtwoord aan toewijzen. Wachtwoordbeveiliging is niet bij alle bestandsstructuren mogelijk.</p></div></li><li><p>Klik op 'Volgende' en typ een naam voor het document.</p><p>De bestandsnaamextensie (bijvoorbeeld .pdf of .docx) wordt automatisch aan de naam van het document toegevoegd.</p></li><li><p>Voer een of meer tags in (optioneel).</p></li><li><p>Klik op het venstermenu 'Waar', geef aan waar u het document wilt bewaren en klik op 'Exporteer'.</p><p>Klik op de pijlknop naast 'Bewaar als' voor meer locaties.</p></li></ol></div></div></body></html>