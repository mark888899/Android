<html lang="fi"><head><meta charset="UTF-8"><title>Dokumentin tallentaminen toisessa muodossa</title><meta name="robots" content="anchors"></head><body dir="ltr" id="tanc2e488747" class="AppleTopic"><a name="tanc2e488747"></a><figure class="topicIcon"><img src="../GlobalArt/AppIconDefault_PagesP4.png" alt="" height="30" width="30"></figure><h1>Dokumentin tallentaminen toisessa muodossa</h1><p>Voit viedä Pages-dokumentin toiseen muotoon ja tallentaa siitä kopion PDF-, Microsoft Word-, pelkkä teksti (.txt)-, ePub- tai Pages ‘09 -muodossa. Dokumentin vieminen on hyödyllistä, kun lähetät dokumentin henkilöille, jotka saattavat käyttää eri ohjelmaa kuin sinä. Vietyyn dokumenttiin mahdollisesti tehdyt muutokset eivät vaikuta alkuperäiseen.</p><div class="Alert"><p class="Note"><strong>Huomaa: </strong>Sivunasetteludokumentteja ei voida viedä pelkkä teksti- tai ePub-muotoon. Voit tarkistaa, onko dokumenttisi sivunasetteludokumentti, klikkaamalla näytön yläreunan valikkorivillä Arkisto. Jos näet Muunna tekstinkäsittelyksi -komennon, kyseessä on sivunasetteludokumentti.</p></div><div id="apd34493e3edac24" class="Task"><h2 role="button" aria-controls="aria-apd34493e3edac24" aria-expanded="true" class="Name">Toiseen muotoon vieminen</h2><div class="TaskBody" role="region" aria-hidden="false" id="aria-apd34493e3edac24"><ol><li><p>Muotoasetusten määrittäminen:</p><ul><li><p><em>PDF: </em> Klikkaa Kuvanlaatu-ponnahdusvalikkoa ja valitse sitten kuvanlaatu (mitä parempi kuvanlaatu, sen suurempi viedyn kopion tiedostokoko).</p></li><li><p><em>Word: </em> Klikkaa Lisävalinnat-kohdan vieressä olevaa lisätietokolmiota ja valitse muoto.</p></li><li><p><em>Pelkkä teksti: </em>Voit viedä vain tekstinkäsittelydokumentteja tähän muotoon, koska sivunasetteludokumenteissa ei ole leipätekstiä.</p></li><li><p><em>ePub: </em> Syötä nimi ja tekijän nimi. Jos haluat, että kirjasi näkyy tietyssä kategoriassa, klikkaa Pääkategoria-ponnahdusvalikkoa ja valitse kategoria. Voit asettaa kielen ja kirjan kannen ja sen, onko fontteja sisällytetty, klikkaamalla Lisävalinnat-kohdan vieressä olevaa lisätietokolmiota.</p></li><li><p><em>Pages ‘09: </em> Aseta salasana valitsemalla Vaadi salasana avattaessa -valintaneliö ja antamalla sitten pyydetyt tiedot.</p></li></ul><div class="Alert"><p class="Note"><strong>Huomaa: </strong>Jos alkuperäisellä tiedostolla on salasana, se koskee myös kopiota ja vastaanottajien täytyy tietää salasana, jotta he voivat avata kopion. Voit säilyttää alkuperäisen salasanan tai määrittää kopiolle uuden salasanan. Kaikkia tiedostomuotoja ei voida suojata salasanalla.</p></div></li><li><p>Klikkaa Seuraava ja kirjoita dokumentille nimi.</p><p>Tiedostopääte (esimerkiksi .pdf tai .docx) liitetään automaattisesti dokumentin nimeen.</p></li><li><p>Syötä yksi tai useampi merkki (valinnainen).</p></li><li><p>Klikkaa Sijainti-ponnahdusvalikkoa, valitse dokumentin tallennuspaikka ja klikkaa Vie.</p><p>Jos haluat nähdä lisää sijainteja, klikkaa Tallenna nimellä -kentän vieressä olevaa nuolipainiketta.</p></li></ol></div></div></body></html>