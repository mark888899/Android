<html lang="ms"><head><meta charset="UTF-8"><title>Simpan dokumen dalam format lain</title><meta name="robots" content="anchors"></head><body dir="ltr" id="tanc2e488747" class="AppleTopic"><a name="tanc2e488747"></a><figure class="topicIcon"><img src="../GlobalArt/AppIconDefault_PagesP4.png" alt="" height="30" width="30"></figure><h1>Simpan dokumen dalam format lain</h1><p>Anda boleh mengeksport dokumen Pages untuk menyimpan salinannya dalam format lain—PDF, Microsoft Word, teks biasa (TXT), ePub atau Pages ‘09. Pengeksportan dokumen berguna apabila anda menghantar dokumen kepada orang yang mungkin menggunakan perisian berlainan daripada anda. Sebarang perubahan yang anda buat pada dokumen yang dieksport tidak mempengaruhi yang asal.</p><div class="Alert"><p class="Note"><strong>Nota: </strong>Anda tidak boleh mengeksport dokumen tataletak halaman kepada format teks biasa atau ePub. Untuk melihat sama ada dokumen anda ialah dokumen tataletak halaman, klik Fail dalam bar menu di bahagian atas skrin. Jika anda melihat perintah Tukar kepada Pemprosesan Perkataan, maka ini ialah dokumen tataletak halaman.</p></div><div id="apd34493e3edac24" class="Task"><h2 role="button" aria-controls="aria-apd34493e3edac24" aria-expanded="true" class="Name">Eksport kepada format lain</h2><div class="TaskBody" role="region" aria-hidden="false" id="aria-apd34493e3edac24"><ol><li><p>Tentukan seting untuk format:</p><ul><li><p><em>PDF: </em> Klik menu timbul Kualiti Imej, kemudian pilih kualiti imej (lebih tinggi kualiti imej, lebih besar saiz fail bagi salinan yang dieksport).</p></li><li><p><em>Word: </em> Klik segi tiga pendedahan bersebelahan Pilihan Lanjutan dan pilih format.</p></li><li><p><em>Teks Biasa: </em>Anda boleh mengeksport dokumen pemprosesan perkataan sahaja kepada format ini kerana dokumen tataletak halaman tidak mempunyai teks isi.</p></li><li><p><em>ePub: </em> Masukkan tajuk dan nama penulis. Jika anda mahu buku anda muncul dalam kategori tertentu, klik menu timbul Kategori Utama, kemudian pilih kategori. Untuk mengesetkan bahasa dan kulit buku serta mengesetkan sama ada fon dibenamkan, klik segi tiga pendedahan bersebelahan Pilihan Lanjutan.</p></li><li><p><em>Pages ‘09: </em> Untuk mengesetkan kata laluan, pilih kotak semak “Perlukan kata laluan untuk membuka”, kemudian masukkan maklumat yang diminta.</p></li></ul><div class="Alert"><p class="Note"><strong>Nota: </strong>Jika fail asal mempunyai kata laluan, ia digunakan kepada salinan juga dan penerima mesti mengetahui kata laluan untuk membuka salinan. Anda boleh simpan kata laluan asal atau gunakan kata laluan berbeza kepada salinan. Bukan semua format boleh dilindungi kata laluan.</p></div></li><li><p>Ketik Seterusnya, kemudian taip nama untuk dokumen tersebut.</p><p>Sambungan nama fail (contohnya, .pdf atau .docx) ditambah secara automatik pada nama dokumen.</p></li><li><p>Masukkan satu atau lebih tag (pilihan).</p></li><li><p>Klik menu timbul Tempat, pilih tempat untuk menyimpan dokumen, kemudian klik Eksport.</p><p>Untuk melihat lebih banyak lokasi, klik butang anak panah bersebelahan medan Simpan Sebagai.</p></li></ol></div></div></body></html>