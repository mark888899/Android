<html lang="ca"><head><meta charset="UTF-8"><title>Enviar una còpia d’un document</title><meta name="robots" content="anchors"></head><body dir="ltr" id="tan5394fbf0f" class="AppleTopic"><a name="tan5394fbf0f"></a><figure class="topicIcon"><img src="../GlobalArt/AppIconDefault_PagesP4.png" alt="" height="30" width="30"></figure><h1>Enviar una còpia d’un document</h1><p>Podeu enviar una còpia d’un document que els destinataris podran obrir i modificar tal com vulguin als seus ordinadors i dispositius. Els canvis que hi facin no afecten el document original ni cap de les còpies del document. Podeu enviar la còpia com un document del Pages o en un altre format: PDF, Microsoft Word o ePub.</p><p>Si l’arxiu original té contrasenya, aquesta també s’aplicarà a la còpia i els destinataris hauran d’introduir-la per obrir la còpia. Podeu mantenir la mateixa contrasenya per a la còpia o bé assignar-ne una de diferent.</p><div id="apd3290d07379c54" class="Task"><h2 role="button" aria-controls="aria-apd3290d07379c54" aria-expanded="true" class="Name">Enviar una còpia en un altre format</h2><div class="TaskBody" role="region" aria-hidden="false" id="aria-apd3290d07379c54"><ol><li><p>Feu clic a un format i configureu les opcions:</p><ul><li><p><em>Pages: </em>Marqueu la casella i afegiu una contrasenya si voleu restringir l’accés a la còpia.</p></li><li><p><em>PDF: </em> Feu clic al menú desplegable “Qualitat d’imatge” i, després, escolliu una qualitat d’imatge (com més alta sigui la qualitat de la imatge, més gran serà l’arxiu de la còpia).</p></li><li><p><em>Word: </em> Feu clic al triangle desplegable del costat d’“Opcions avançades” i seleccioneu un format.</p></li><li><p><em>ePub: </em> Introduïu el títol i el nom de l’autor. Si voleu que el llibre aparegui en una determinada categoria, feu clic al menú desplegable “Categoria principal” i escolliu una categoria. Per especificar l’idioma i la portada del llibre i indicar si s’integraran els tipus de lletra, feu clic al triangle desplegable situat al costat d’“Opcions avançades”. No es pot definir una contrasenya per als arxius ePub.</p></li></ul></li><li><p>Feu clic a Següent i proporcioneu les dades sol·licitades (una adreça de correu electrònic si envieu un correu, per exemple).</p><p>Si no heu iniciat sessió al vostre compte del Missatges per al mètode que escolliu, haureu de fer-ho abans de continuar. Per a l’AirDrop, el document s’envia quan el destinatari l’accepta.</p></li></ol></div></div></body></html>