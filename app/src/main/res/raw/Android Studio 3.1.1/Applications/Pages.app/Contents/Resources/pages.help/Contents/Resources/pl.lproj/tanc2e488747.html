<html lang="pl"><head><meta charset="UTF-8"><title>Zachowywanie dokumentu w innym formacie</title><meta name="robots" content="anchors"></head><body dir="ltr" id="tanc2e488747" class="AppleTopic"><a name="tanc2e488747"></a><figure class="topicIcon"><img src="../GlobalArt/AppIconDefault_PagesP4.png" alt="" height="30" width="30"></figure><h1>Zachowywanie dokumentu w innym formacie</h1><p>Możesz wyeksportować dokument Pages, aby zachować jego kopię w innym formacie: PDF, Microsoft Word, tekst zwykły (TXT), ePub lub Pages '09. Eksportowanie dokumentu jest przydatne, gdy wysyłasz go osobom mogącym używać innego oprogramowania. Zmiany dokonane w wyeksportowanym dokumencie nie mają wpływu na oryginał.</p><div class="Alert"><p class="Note"><strong>Uwaga: </strong>Dokumentów makiety strony nie można eksportować w formacie tekstu zwykłego oraz w formacie ePub. Aby sprawdzić, czy Twój dokument jest dokumentem makiety strony, kliknij w Plik na pasku menu na górze ekranu. Jeśli zobaczysz polecenie Konwertuj do edytora tekstu, oznacza to, że jest to dokument makiety strony.</p></div><div id="apd34493e3edac24" class="Task"><h2 role="button" aria-controls="aria-apd34493e3edac24" aria-expanded="true" class="Name">Eksportowanie w innym formacie</h2><div class="TaskBody" role="region" aria-hidden="false" id="aria-apd34493e3edac24"><ol><li><p>Wybierz ustawienia formatu:</p><ul><li><p><em>PDF: </em> Kliknij w menu podręczne Jakość obrazka, a następnie wybierz jakość grafiki (im wyższa, tym większa wielkość pliku wyeksportowanej kopii).</p></li><li><p><em>Word: </em> Kliknij w trójkąt rozwijania obok etykiety Opcje zaawansowane, a następnie wybierz format.</p></li><li><p><em>Tekst zwykły: </em>W tym formacie możesz eksportować tylko dokumenty edytora tekstu, ponieważ dokumenty makiety strony nie zawierają tekstu treści dokumentu.</p></li><li><p><em>ePub: </em> Wprowadź tytuł oraz imię i nazwisko autora. Jeśli chcesz, aby książka wyświetlana była w określonej kategorii, kliknij w menu podręczne Kategoria główna, a następnie wybierz kategorię. Aby ustawić język i okładkę książki, a także wybrać, czy czcionki mają być osadzone w dokumencie, kliknij w trójkąt rozwijania obok etykiety Opcje zaawansowane.</p></li><li><p><em>Pages '09: </em> Aby ustawić hasło, zaznacz pole wyboru Wymagaj hasła do otworzenia, a następnie wprowadź wymagane informacje.</p></li></ul><div class="Alert"><p class="Note"><strong>Uwaga: </strong>Jeśli plik oryginalny jest zabezpieczony hasłem, jest ono także używane dla jego kopii. Aby móc otworzyć kopię pliku, odbiorca musi znać to hasło. Możesz użyć dla kopii hasła oryginału lub przypisać inne. Nie wszystkie formaty plików można chronić hasłem.</p></div></li><li><p>Kliknij w Dalej, a następnie wpisz nazwę dokumentu.</p><p>Rozszerzenie nazwy pliku (na przykład .pdf lub .docx) dodawane jest do nazwy dokumentu automatycznie.</p></li><li><p>Wprowadź jeden lub więcej tagów (opcjonalnie).</p></li><li><p>Kliknij w menu podręczne Miejsce i wybierz, gdzie chcesz zachować dokument, a następnie kliknij w Eksportuj.</p><p>Aby zobaczyć więcej miejsc, kliknij w przycisk ze strzałką obok pola Zachowaj jako.</p></li></ol></div></div></body></html>