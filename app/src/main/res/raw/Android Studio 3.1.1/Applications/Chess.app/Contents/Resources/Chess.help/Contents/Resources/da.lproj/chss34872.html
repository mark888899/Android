<html lang="da"><head><meta charset="UTF-8"><title>Spil skak mod din Mac</title><meta name="description" content="Spil skak mod din Mac."><meta name="keywords" content="Skak, spil, spille skak, tilpasse skak"></head><body dir="ltr" id="chss34872" class="AppleTopic"><a name="chss34872"></a><figure class="topicIcon"><img src="../SharedGlobalArt/AppIconDefault_Chess.png" alt="" height="30" width="30"></figure><h1>Skak-hjælp</h1><p>Hvis du vil spille skak mod din Mac, skal du vælge Spil &gt; Nyt.</p><p><a href="x-help-script://com.apple.machelp/scpt/OpnAppBndID.scpt?open,com.apple.Chess" class="URL">Åbn Skak for mig</a></p><div class="ListDescriptor"><p><strong class="Term">Få tip: </strong>Vælg Træk &gt; Vis tip. En pil peger på det sted, hvor du bør flytte brikken hen til. Hvis sværhedsgraden er indstillet til Hurtigere, vises der ingen tip.</p></div><div class="ListDescriptor"><p><strong class="Term">Fortryd et træk: </strong>Vælg Træk &gt; Fortryd træk for hvert træk, du vil fortryde.</p></div><div class="ListDescriptor"><p><strong class="Term">Se træk: </strong>Vælg Træk &gt; Vis sidste træk; en pil peger fra det felt, som brikken blev flyttet fra, til det felt, den blev flyttet til. Hvis du vil se alle de træk, som blev foretaget under et spil, skal du vælge Træk &gt; Spil-journal.</p></div><div class="ListDescriptor"><p><strong class="Term">Skift udseende på et spil: </strong>Vælg Skak &gt; Indstillinger, og vælg derefter et layout til brættet og brikkerne.</p></div><div class="ListDescriptor"><p><strong class="Term">Indstil sværhedsgraden: </strong>Vælg Skak &gt; Indstillinger, og træk derefter mærket mod Hurtigere eller Bedre for at nedsætte eller øge sværhedsgraden eller hastigheden.</p></div><div class="ListDescriptor"><p><strong class="Term">Få trækkene læst op: </strong>Vælg Skak &gt; Indstillinger, vælg afkrydsningsfelterne for de træk, som du vil have læst op, og vælg derefter stemmerne.</p></div><div class="ListDescriptor"><p><strong class="Term">Skift visningsvinkel på skakbrættet: </strong>Klik og hold i et af hjørnerne på brættet, og juster derefter visningsvinklen vha. musen eller pegefeltet.</p></div><div class="ListDescriptor"><p><strong class="Term">Brug talte kommandoer: </strong>Hvis du vil bruge talte kommandoer, skal du først <a href="help:anchor='mh40769' bookID='com.apple.machelp'" class="URL">slå Forbedret diktering til</a> og derefter vælge Skak &gt; Indstillinger og vælge Spiller må sige sine træk højt. Når dikteringsvinduet åbnes, skal du trykke på genvejstasten (den tast, du valgte, da du slog Forbedret diktering til) og sige en kommando. Gør meget ud af ikke at tøve, når du taler.</p></div><p>Du kan bruge talte kommandoer til følgende handlinger:</p><table data-type="Multicolumn" aria-label="Tabel med talte kommandoer"><thead><tr><th><p class="TableHead">Handling</p></th><th><p class="TableHead">Eksempel på talt kommando</p></th></tr></thead><tbody><tr><td><p>Flyt en brik</p></td><td><p>“Pawn e2 to e4”</p></td></tr><tr><td><p>Slå en brik</p></td><td><p>“Pawn e5 takes f6”</p></td></tr><tr><td><p>Anbring en brik</p></td><td><p>“Drop bishop at g4” (kun for crazyhouse-spil)</p></td></tr><tr><td><p>Udskift en bonde</p></td><td><p>“Pawn e7 to e8 promoting to queen”</p></td></tr><tr><td><p>Rokade</p></td><td><p>“Castle kingside” eller “Castle queenside”</p></td></tr><tr><td><p>Fortryd et træk</p></td><td><p>“Take back move”</p></td></tr></tbody></table><div class="LinkUniversal"><strong>SE OGSÅ</strong><a href="help:anchor='mchl972eeadf' bookID='com.apple.machelp'" class="URL">Hvis en dikteringskommando ikke virker, når nøgleordsudtrykket til diktering er slået til</a><a href="help:anchor='mh43558' bookID='com.apple.machelp'" class="URL">Få mere hjælp til din Mac</a></div></body></html>