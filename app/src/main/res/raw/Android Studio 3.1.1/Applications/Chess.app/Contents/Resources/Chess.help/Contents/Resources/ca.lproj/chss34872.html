<html lang="ca"><head><meta charset="UTF-8"><title>Enfronteu-vos al vostre Mac en una partida d’escacs</title><meta name="description" content="Jugueu a escacs amb el Mac."><meta name="keywords" content="Escacs, jocs, jugar a escacs, personalitzar escacs"></head><body dir="ltr" id="chss34872" class="AppleTopic"><a name="chss34872"></a><figure class="topicIcon"><img src="../SharedGlobalArt/AppIconDefault_Chess.png" alt="" height="30" width="30"></figure><h1>Ajuda Escacs</h1><p>Per enfrontar-vos al vostre Mac en una partida d’escacs, seleccioneu Partida &gt; Nova.</p><p><a href="x-help-script://com.apple.machelp/scpt/OpnAppBndID.scpt?open,com.apple.Chess" class="URL">Obriu l’Escacs</a></p><div class="ListDescriptor"><p><strong class="Term">Rebre consells: </strong>Seleccioneu Moviments &gt; Mostrar consell. Una fletxa assenyala la casella on podeu moure la peça. Si el nivell de dificultat s’estableix en Més ràpid, els consells no estaran disponibles.</p></div><div class="ListDescriptor"><p><strong class="Term">Desfer un moviment: </strong>Seleccioneu Moviments &gt; “Desfer moviment” per a cada moviment que vulgueu desfer.</p></div><div class="ListDescriptor"><p><strong class="Term">Veure els moviments: </strong>Seleccioneu Moviments &gt; Mostrar últim moviment. Una fletxa indica la casella inicial de la peça i apunta cap a la casella on s’ha mogut. Per veure tots els moviments que heu fet durant una partida, seleccioneu Moviments &gt; Registre de partida.</p></div><div class="ListDescriptor"><p><strong class="Term">Canviar l’aspecte d’una partida: </strong>Seleccioneu Escacs &gt; Preferències i després seleccioneu un estil per al tauler i les peces.</p></div><div class="ListDescriptor"><p><strong class="Term">Establir el nivell de dificultat: </strong>Seleccioneu Escacs &gt; Preferències i després arrossegueu el regulador cap a “Més ràpid” o “Més fort” per disminuir o augmentar la dificultat o velocitat.</p></div><div class="ListDescriptor"><p><strong class="Term">Escoltar una veu que dicti els moviments: </strong>Seleccioneu Escacs &gt; Preferències, marqueu les caselles dels moviments que voleu escoltar i després seleccioneu les veus.</p></div><div class="ListDescriptor"><p><strong class="Term">Canviar l’angle de visió del tauler: </strong>Feu clic i manteniu premut el ratolí en qualsevol vora del tauler i després ajusteu l’angle de visió amb el ratolí o el trackpad.</p></div><div class="ListDescriptor"><p><strong class="Term">Fer servir ordres de veu: </strong>Per fer servir ordres de veu, primer heu d’<a href="help:anchor='mh40769' bookID='com.apple.machelp'" class="URL">activar el dictat millorat</a> i llavors aneu a Escacs &gt; Preferències i seleccioneu “Permetre que el jugador dicti moviments”. Quan aparegui la finestra Dictat, premeu la tecla de drecera (la tecla que hàgiu seleccionat a l’activar el dictat millorat) i dicteu una ordre; intenteu parlar seguit.</p></div><p>Podeu fer servir ordres de veu per a les accions següents:</p><table data-type="Multicolumn" aria-label="Taula amb les ordres de veu"><thead><tr><th><p class="TableHead">Acció</p></th><th><p class="TableHead">Exemple d’ordre de veu</p></th></tr></thead><tbody><tr><td><p>Moure una peça</p></td><td><p>“Peó e2 a e4”</p></td></tr><tr><td><p>Capturar una peça</p></td><td><p>“Peó e5 mata f6”</p></td></tr><tr><td><p>Col·locar una peça</p></td><td><p>“Col·locar alfil a g4” (només per a les partides passapeces)</p></td></tr><tr><td><p>Promoure un peó</p></td><td><p>“Peó e7 a e8 promoció a dama”</p></td></tr><tr><td><p>Enroc</p></td><td><p>“Enroc curt” o “Enroc llarg”</p></td></tr><tr><td><p>Desfer un moviment</p></td><td><p>“Desfer moviment”</p></td></tr></tbody></table><div class="LinkUniversal"><strong>VEURE TAMBÉ</strong><a href="help:anchor='mchl972eeadf' bookID='com.apple.machelp'" class="URL">Si una ordre de dictat no funciona quan les paraules clau de dictat estan activades</a><a href="help:anchor='mh43558' bookID='com.apple.machelp'" class="URL">Obtenir més ajuda per al Mac</a></div></body></html>