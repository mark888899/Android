<html lang="ro"><head><meta charset="UTF-8"><title>Ce noutăți aduce Mail?</title><meta name="description" content="Aflați despre noile funcții din Mail."><meta name="keywords" content="funcții, noi, feature"></head><body dir="ltr" id="cpmlwn" class="AppleTopic"><a name="cpmlwn"></a><figure class="topicIcon"><img src="../SharedGlobalArt/AppIconDefault_Mail.png" alt="" height="30" width="30"></figure><h1>Ce noutăți aduce Mail?</h1><p>Aplicația Mail în macOS Sierra oferă noi funcționalități remarcabile pentru trimiterea, primirea și vizualizarea e-mailurilor.</p><p><a href="x-help-script://com.apple.machelp/scpt/OpnAppBndID.scpt?open,com.apple.mail" class="URL">Deschide Mail</a></p><div id="mlhla038aedf" class="Subhead"><h2 class="Name">Siri</h2><p><a href="help:anchor='mchl6b029310' bookID='com.apple.machelp'" class="URL">Siri pe Mac-ul dvs.</a> ușurează și mai mult folosirea aplicației Mail. Puteți trimite un e-mail rapid, puteți cere să vi se citească e-mailul, crea un memento pentru a deschide un e-mail mai târziu, căuta un e-mail și multe altele. Iată câteva exemple de acțiuni pe care le puteți comanda lui Siri:</p><ul><li><p><span class="SaytoSiri">“Trimite-i lui John un e-mail despre planurile noastre de călătorie”</span></p></li><li><p><span class="SaytoSiri">“Citește e-mailul meu”</span></p></li><li><p><span class="SaytoSiri">“Amintește-mi peste o oră”</span></p></li><li><p><span class="SaytoSiri">“Găsește e-mailuri despre renovarea bucătăriei”</span></p></li></ul></div><div id="mlhl2ff39ce2" class="Subhead"><h2 class="Name">Filtre</h2><p>Găsiți rapid e-mailurile dintr-o cutie poștală <a href="mlhl1f6cf15a.html#mlhl1f6cf15a" class="xRef AppleTopic">folosind filtrele</a> pentru a stabili ce mesaje sunt afișate. De exemplu, aplicați un filtru pentru a afișa doar mesajele necitite sau cele cu fișiere atașate - sau doar mesajele care îndeplinesc ambele criterii. Puteți aplica maxim șase filtre.</p></div><div id="mlhldc95f065" class="Subhead"><h2 class="Name">Conversații</h2><p><a href="mail35700.html#mail35700" class="xRef AppleTopic">Conversațiile sunt simplificate</a> - subiectul este afișat doar în partea de sus a conversației, în loc de afișarea în fiecare mesaj - devenind astfel mai ușor de citit.</p><p>Dacă nu sunteți familiarizat cu Mail, cel mai recent mesaj dintr-o conversație este afișat jos, ca să puteți urmări firul conversației de la primul mesaj până la ultimul. În caz contrar, ordinea mesajelor în conversații rămâne neschimbată față de cea folosită în Mail în OS X v10.11.</p></div><div id="mlhl5c9e04c1" class="Subhead"><h2 class="Name">Preferințe conturi</h2><p><a href="mlhl075989ef.html#mlhl075989ef" class="xRef AppleTopic">Preferințele Conturi</a> în Mail au fost reorganizate, astfel că este mai ușor să găsiți opțiunile pe care e modificați mai des, cum ar fi aliasurile de e-mail sau modul de gestionare a fișierelor atașate. Opțiunile pentru spam, gunoi și alte cutii poștale au fost consolidate.</p></div><div id="mlhl0ef7e541" class="Subhead"><h2 class="Name">Alte caracteristici</h2><ul><li><p>Pentru Conturi Exchange, Mail verifică automat dacă sunt mesaje noi dacă serverul de e-mail al contului folosește notificări difuzate în flux Exchange Web Services (EWS).</p></li><li><p>Dacă utilizați mai multe conturi de e-mail, Mail se poate asigura că utilizați adresa De la așa cum intenționați atunci când trimiteți un mesaj, în funcție de adresa de e-mail a primului destinatar din câmpul Către. De exemplu, dacă adresa dvs. de e-mail preferată (în Preferințe de compunere) este adresa dvs. personală de Gmail, dar îi scrieți un e-mail profesorului dvs. pe adresa lui de școală (.edu), Mail folosește în câmpul De la adresa dvs. de școală în locul celei personale.</p></li><li><p>În cazul în care configurați opțiunea (în Preferințe de vizualizare) de a muta mesajele abandonate în cutia poștală Arhivă, puteți arhiva mesajele direct din notificările Mail.</p></li><li><p>Puteți utiliza filele în ferestrele Mail, chiar și când nu utilizați Mail pe tot ecranul.</p></li><li><p>Mail vă ajută la optimizarea spațiului de stocare de pe Mac-ul dvs. prin oferirea unei opțiuni (în Preferințe conturi) prin care puteți specifica ce fișiere atașate - toate, cele recente sau niciunul - să descărcați automat când citiți e-mailul.</p></li></ul></div><div class="LinkUniversal"><strong>VEDEȚI DE ASEMENEA</strong><a href="mlhl00c9f230.html#mlhl00c9f230" class="xRef AppleTopic">Prezentare generală Mail</a><a href="http://www.apple.com/support/mac-apps/mail/" class="URL">Site-ul web de asistență Apple pentru Mail</a></div></body></html>