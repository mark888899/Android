<html lang="sv"><head><meta charset="UTF-8"><title>Nyheter i Mail</title><meta name="description" content="Läs om de nya funktionerna i Mail."><meta name="keywords" content="funktioner, nyhet, feature"></head><body dir="ltr" id="cpmlwn" class="AppleTopic"><a name="cpmlwn"></a><figure class="topicIcon"><img src="../SharedGlobalArt/AppIconDefault_Mail.png" alt="" height="30" width="30"></figure><h1>Nyheter i Mail</h1><p>Mail-programmet i macOS Sierra innehåller nya suveräna funktioner för att skicka, ta emot och läsa e-post.</p><p><a href="x-help-script://com.apple.machelp/scpt/OpnAppBndID.scpt?open,com.apple.mail" class="URL">Öppna Mail åt mig</a></p><div id="mlhla038aedf" class="Subhead"><h2 class="Name">Siri</h2><p><a href="help:anchor='mchl6b029310' bookID='com.apple.machelp'" class="URL">Siri på datorn</a> gör det ännu enklare att använda Mail. Du kan skicka ett snabbt brev, få e-posten uppläst, skapa en påminnelse om att titta närmare på ett brev senare, söka efter e-post med mera. Här är några exempel på vad du kan säga till Siri:</p><ul><li><p><span class="SaytoSiri">“Send an email to John about our travel plans”</span></p></li><li><p><span class="SaytoSiri">Läser e-post</span></p></li><li><p><span class="SaytoSiri">“Remind me about this in an hour”</span></p></li><li><p><span class="SaytoSiri">“Find emails about kitchen remodel”</span></p></li></ul></div><div id="mlhl2ff39ce2" class="Subhead"><h2 class="Name">Filter</h2><p>Hitta snabbt brev i en brevlåda genom att <a href="mlhl1f6cf15a.html#mlhl1f6cf15a" class="xRef AppleTopic">använda filter</a> som ändrar vilka brev som visas. Du kan till exempel använda ett filter som enbart visar olästa brev eller sådana som har bilagor, eller brev som uppfyller båda villkoren. Du kan använda upp till sex filter.</p></div><div id="mlhldc95f065" class="Subhead"><h2 class="Name">Konversationer</h2><p><a href="mail35700.html#mail35700" class="xRef AppleTopic">Konversationer är strömlinjeformade</a> – ämnesraden visas bara högst upp i konversationen istället för i varje brev – så att de blir enklare att läsa.</p><p>Om du inte har använt Mail tidigare visas det senaste brevet i en tråd längst ned så att du kan följa tråden från det första brevet ned till det senaste. I annat fall är ordningen på brev i konversationer likadan som när du använde Mail i OS X 10.11.</p></div><div id="mlhl5c9e04c1" class="Subhead"><h2 class="Name">Kontoinställningar</h2><p><a href="mlhl075989ef.html#mlhl075989ef" class="xRef AppleTopic">Kontoinställningarna</a> har ordnats om så att det blir enklare att hitta alternativ du kanske ändrar ganska ofta, som e-postalias eller hantering av bilagor. Alternativ för skräp, papperskorg och andra brevlådor har förenats.</p></div><div id="mlhl0ef7e541" class="Subhead"><h2 class="Name">Andra funktioner</h2><ul><li><p>För Exchange-konton letar Mail automatiskt efter nya brev om kontots e-postserver använder Exchange Web Services (EWS) strömmande notiser.</p></li><li><p>Om du använder flera e-postkonton kan Mail se till att du använder den avsedda avsändaradressen i Från-fältet när du skickar ett brev, baserat på e-postadressen till den första mottagaren i Till-fältet. Om din föredragna e-postadress (i inställningspanelen Skriva) är din privata Gmail-adress, men du skriver ett brev till din lärare som ska skickas till hans eller hennes skoladress, använder Mail din skoladress istället för din personliga adress i Från-fältet.</p></li><li><p>Om du ställer in alternativet (i inställningspanelen Läsa) att flytta kastade brev till brevlådan Arkiv kan du arkivera brev direkt från Mail-notiser.</p></li><li><p>Du kan använda flikar i Mail-fönster även om du inte använder Mail i helskärmsläge.</p></li><li><p>Mail hjälper dig att optimera lagringsutrymmet på datorn genom att erbjuda ett alternativ (i inställningspanelen Konton) att ange vilka bilagor – alla, senaste eller inga – som automatiskt ska hämtas när du läser e-post.</p></li></ul></div><div class="LinkUniversal"><strong>SE ÄVEN</strong><a href="mlhl00c9f230.html#mlhl00c9f230" class="xRef AppleTopic">Mail i översikt</a><a href="http://www.apple.com/se/support/mac-apps/mail/" class="URL">Apples supportwebbplats för Mail</a></div></body></html>