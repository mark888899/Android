<html lang="ca"><head><meta charset="UTF-8"><title>Novetats de Mail</title><meta name="description" content="Descobriu les noves funcions de Mail."><meta name="keywords" content="funcions, nou, feature"></head><body dir="ltr" id="cpmlwn" class="AppleTopic"><a name="cpmlwn"></a><figure class="topicIcon"><img src="../SharedGlobalArt/AppIconDefault_Mail.png" alt="" height="30" width="30"></figure><h1>Novetats de Mail</h1><p>L’aplicació Mail del macOS Sierra ofereix noves funcions importants per enviar, rebre i veure el correu.</p><p><a href="x-help-script://com.apple.machelp/scpt/OpnAppBndID.scpt?open,com.apple.mail" class="URL">Obrir el Mail</a></p><div id="mlhla038aedf" class="Subhead"><h2 class="Name">Siri</h2><p><a href="help:anchor='mchl6b029310' bookID='com.apple.machelp'" class="URL">Siri al Mac</a> fa que utilitzar el Mail sigui encara més senzill. Podeu enviar un correu electrònic ràpidament, fer que us llegeixin els missatges de correu en veu alta, crear un recordatori per llegir un correu més tard, buscar correus i molt més. A continuació hi ha alguns exemples de les coses que podeu dir a Siri:</p><ul><li><p><span class="SaytoSiri">“Envia un correu al Joan sobre els nostres plans de viatge”</span></p></li><li><p><span class="SaytoSiri">“Llegeix el correu”</span></p></li><li><p><span class="SaytoSiri">“Recorda‑m’ho en 1 hora”</span></p></li><li><p><span class="SaytoSiri">“Busca correus sobre remodelacions de cuines”</span></p></li></ul></div><div id="mlhl2ff39ce2" class="Subhead"><h2 class="Name">Filtres</h2><p>Busqueu correus en una bústia ràpidament <a href="mlhl1f6cf15a.html#mlhl1f6cf15a" class="xRef AppleTopic">utilitzant filtres</a> per canviar el tipus de missatges que es mostraran. Per exemple, apliqueu un filtre per mostrar només els missatges no llegits, els que tenen arxius adjunts o els que compleixen ambdós criteris. Podeu aplicar fins a sis filtres.</p></div><div id="mlhldc95f065" class="Subhead"><h2 class="Name">Converses</h2><p><a href="mail35700.html#mail35700" class="xRef AppleTopic">Les converses es simplifiquen</a>: la línia del tema només es mostra a la part superior de la conversa, en comptes d’aparèixer en tots els missatges. D’aquesta manera, se’n facilita la lectura.</p><p>Si és el primer cop que utilitzeu el Mail, el missatge més recent de cada conversa es mostra a la part inferior perquè pugueu seguir el fil des del primer missatge fins a l’últim. Altrament, l’ordre dels missatges a les converses serà el mateix que s’utilitzava al Mail de l’OS X 10.11.</p></div><div id="mlhl5c9e04c1" class="Subhead"><h2 class="Name">Secció de preferències Comptes</h2><p><a href="mlhl075989ef.html#mlhl075989ef" class="xRef AppleTopic">Les preferències dels comptes</a> del Mail s’han reorganitzat perquè sigui més senzill trobar les opcions que potser voleu canviar més sovint, com ara els àlies de correu o la forma de gestionar els adjunts. S’han consolidat les bústies Correu brossa, Paperera i altres.</p></div><div id="mlhl0ef7e541" class="Subhead"><h2 class="Name">Altres funcions</h2><ul><li><p>En els comptes d’Exchange, si el servidor de correu del compte utilitza les notificacions en temps real d’Exchange Web Services (EWS), el Mail comprova automàticament si hi ha missatges nous.</p></li><li><p>Si utilitzeu diversos comptes de correu electrònic, el Mail us pot ajudar a garantir que s’utilitzarà l’adreça “De” adient quan envieu un missatge, basant‑se en l’adreça de correu del primer destinatari del camp “Per a”. Per exemple, si la vostra adreça de correu electrònic preferida (a les preferències de redacció) és l’adreça personal de Gmail però esteu escrivint un correu electrònic dirigit a l’adreça de correu amb el domini educatiu (.edu) del vostre professor, el Mail utilitzarà la vostra adreça de correu amb el domini educatiu al camp “De” en comptes de l’adreça personal.</p></li><li><p>Si configureu l’opció (a les preferències de visualització) per moure els missatges descartats a la bústia Arxiu, podeu arxivar els missatges directament des de les notificacions del Mail.</p></li><li><p>Podeu fer servir pestanyes a les finestres del Mail encara que no utilitzeu el Mail a pantalla completa.</p></li><li><p>El Mail us ajuda a optimitzar l’espai d’emmagatzematge del Mac oferint una opció (al tauler de preferències Comptes) per especificar quins adjunts (tots, recents o cap) es descarregaran automàticament quan llegiu el correu.</p></li></ul></div><div class="LinkUniversal"><strong>VEURE TAMBÉ</strong><a href="mlhl00c9f230.html#mlhl00c9f230" class="xRef AppleTopic">Visió general del Mail</a><a href="http://www.apple.com/support/mac-apps/mail/" class="URL">Lloc web de suport d’Apple per al Mail</a></div></body></html>