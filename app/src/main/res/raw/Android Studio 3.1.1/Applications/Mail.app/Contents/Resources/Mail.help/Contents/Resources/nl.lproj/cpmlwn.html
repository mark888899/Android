<html lang="nl"><head><meta charset="UTF-8"><title>Nieuwe functies in Mail</title><meta name="description" content="Meer informatie over de nieuwe functies in Mail."><meta name="keywords" content="functies, nieuw, feature"></head><body dir="ltr" id="cpmlwn" class="AppleTopic"><a name="cpmlwn"></a><figure class="topicIcon"><img src="../SharedGlobalArt/AppIconDefault_Mail.png" alt="" height="30" width="30"></figure><h1>Nieuwe functies in Mail</h1><p>Het programma Mail in macOS Sierra bevat een aantal opmerkelijke nieuwe functies voor het versturen, ontvangen en bekijken van e-mail.</p><p><a href="x-help-script://com.apple.machelp/scpt/OpnAppBndID.scpt?open,com.apple.mail" class="URL">Open Mail</a></p><div id="mlhla038aedf" class="Subhead"><h2 class="Name">Siri</h2><p>Met <a href="help:anchor='mchl6b029310' bookID='com.apple.machelp'" class="URL">Siri op uw Mac</a> is het nog eenvoudiger om Mail te gebruiken. Zo kunt u snel een e-mail versturen, e-mail laten voorlezen, een herinnering aanmaken om een e-mail later te bekijken en e-mail zoeken. Hieronder volgen enkele voorbeelden van wat u tegen Siri kan zeggen:</p><ul><li><p><span class="SaytoSiri">“Send an email to John about our travel plans”</span></p></li><li><p><span class="SaytoSiri">“Read my email”</span></p></li><li><p><span class="SaytoSiri">“Remind me about this in an hour”</span></p></li><li><p><span class="SaytoSiri">“Find emails about kitchen remodel”</span></p></li></ul></div><div id="mlhl2ff39ce2" class="Subhead"><h2 class="Name">Filters</h2><p>Zoek snel e-mails in een postvak door <a href="mlhl1f6cf15a.html#mlhl1f6cf15a" class="xRef AppleTopic">filters te gebruiken</a> die wijzigen welke berichten worden weergegeven. U kunt bijvoorbeeld een filter toepassen om alleen ongelezen e-mail of e-mail met bijlagen weer te geven. Of pas een filter toe voor beide criteria. U kunt maximaal zes filters toepassen.</p></div><div id="mlhldc95f065" class="Subhead"><h2 class="Name">Conversaties</h2><p><a href="mail35700.html#mail35700" class="xRef AppleTopic">Conversaties zijn gestroomlijnd.</a> De onderwerpregel staat voor betere leesbaarheid boven aan de conversatie, in plaats van boven elk bericht.</p><p>Voor nieuwe gebruikers wordt het meest recente bericht in een conversatie onderaan weergegeven, zodat u het gesprek kunt lezen van het eerste bericht tot het laatste. Voor bestaande gebruikers blijft de volgorde van de berichten in een conversatie ongewijzigd ten opzichte van Mail in OS X v10.11.</p></div><div id="mlhl5c9e04c1" class="Subhead"><h2 class="Name">Het voorkeurenpaneel 'Accounts'</h2><p><a href="mlhl075989ef.html#mlhl075989ef" class="xRef AppleTopic">Het voorkeurenpaneel 'Accounts'</a> in Mail is herschikt zodat u eenvoudiger de opties kunt vinden die u het meest gebruikt, zoals e-mailaliassen of de behandeling van bijlagen. Opties voor de reclamepostbus, prullenmandpostbus en andere postbussen zijn samengevoegd.</p></div><div id="mlhl0ef7e541" class="Subhead"><h2 class="Name">Andere functies</h2><ul><li><p>Voor Exchange-accounts controleert Mail op nieuwe berichten als de mailserver van de account gebruikmaakt van EWS-streamingmeldingen (Exchange Web Services).</p></li><li><p>Als u meerdere e-mailaccounts gebruikt, kan Mail ervoor zorgen dat u het juiste 'Van'-adres gebruikt wanneer u een bericht verstuurt, gebaseerd op het e-mailadres van de eerste ontvanger in het veld 'Aan'. Als uw voorkeursadres (in het voorkeurenpaneel 'Opstellen') bijvoorbeeld uw persoonlijke Gmail-adres is, maar u schrijft een e-mail aan uw docent op zijn schooladres (.edu), gebruikt Mail uw schooladres in plaats van uw persoonlijke adres in het veld 'Van'.</p></li><li><p>Als u in het voorkeurenpaneel 'Weergave' instelt dat verwijderde berichten naar de postbus 'Archief' worden verplaatst, kunt u berichten rechtsreeks vanuit de Mail-meldingen archiveren.</p></li><li><p>U kunt tabbladen gebruiken in Mail-vensters, zelfs als u Mail niet schermvullend gebruikt.</p></li><li><p>Mail kan u helpen de opslagruimte op uw Mac te optimaliseren als u in het voorkeurenpaneel 'Accounts' instelt welke bijlagen (alle, recent of geen) automatisch gedownload moeten worden wanneer u uw e-mail leest.</p></li></ul></div><div class="LinkUniversal"><strong>ZIE OOK</strong><a href="mlhl00c9f230.html#mlhl00c9f230" class="xRef AppleTopic">Overzicht van Mail</a><a href="http://www.apple.com/nl/support/mac-apps/mail/" class="URL">Apple ondersteuningswebsite voor Mail</a></div></body></html>