<html lang="sk"><head><meta charset="UTF-8"><title>Použitie funkcie Kontrola pripojenia</title><meta name="description" content="Skontrolujte svoje pripojenie na internet a stav emailových účtov."><meta name="keywords" content="Kontrola pripojenia, problémy s posielaním a prijímaním emailu"></head><body dir="ltr" id="mlhlp1189" class="AppleTopic"><a name="mlhlp1189"></a><figure class="topicIcon"><img src="../SharedGlobalArt/AppIconDefault_Mail.png" alt="" height="30" width="30"></figure><h1>Použitie funkcie Kontrola pripojenia</h1><p>Pomocou funkcie Kontrola pripojenia v aplikácii Mail skontrolujte svoje pripojenie na internet alebo stav emailových účtov.</p><div class="Alert"><p class="Tip"><strong class="tip">Tip: </strong>Keď je emailový účet odpojený, na konci lišty Obľúbené (pod poľom vyhľadávania) alebo v postrannom paneli aplikácie Mail sa zobrazí ikona blesku <img src="../SharedGlobalArt/IL_offlineacct_mail_osx.png" alt="" height="30" width="34"> alebo ikona upozornenia <span class="NoBreak"><img src="../SharedGlobalArt/IL_CantConnect_osx.png" alt="" height="30" width="36">.</span> Po kliknutí na túto ikonu sa účet pripojí (ak je to možné) alebo sa zobrazia informácie o stave.</p></div><p><a href="x-help-script://com.apple.machelp/scpt/OpnAppBndID.scpt?open,com.apple.mail" class="URL">Otvoriť Mail</a></p><div id="mlhl95f3f0ec" class="Task no-header"><div class="TaskBody" role="region" aria-hidden="false" id="aria-mlhl95f3f0ec"><ol><li><p>Vyberte Okno &gt; Kontrola pripojenia.</p></li><li><p>Prezrite si informácie o stave a potom skúste vyriešiť problémy:</p><ul><li><p><em>Skontrolujte svoje pripojenie na internet:</em> Ak Stav pripojenia v hornej časti okna zobrazuje červenú bodku, Mail sa nedokáže pripojiť na internet. Pre pomoc s riešením tohto problému kliknite na Diagnostiku siete.</p></li><li><p><em>Skontrolujte svoje emailové účty:</em> Ak sa vedľa účtu zobrazuje červená stavová bodka (keď ste pripojení na internet), zrejme ide o problém s <a href="mlhle586aecf.html#mlhle586aecf" class="xRef Aside">mail serverom</a> poskytovateľa účtu alebo nastavením účtu. Postupujte podľa inštrukcií zobrazených v stĺpci Detaily. Ak chcete zobraziť účet v paneli Účty v nastaveniach aplikácie Mail, kliknite dvakrát na text v stĺpci Detaily.</p></li></ul><p>Ak chcete zobraziť záznam počas pripájania Mailu, kliknite na Zobraziť detaily a potom kliknite na Skontrolovať znova.</p></li><li><p>Po skončení kliknite na Skontrolovať znova a uistite sa, že bol problém odstránený.</p><p>Ak problém pretrváva, kontaktuje poskytovateľa účtu a overte si informácie o účte a jeho nastavení.</p></li></ol></div></div><p>Ak pri problémoch v aplikácii Mail kontaktujete podporu Apple, budete zrejme požiadaní o zaškrtnutie možnosti v okne Zaznamenávať aktivitu pripojenia. Po zaškrtnutí tejto možnosti budú počas používania Mailu zhromažďované diagnostické informácie, ktoré pomôžu spoločnosti Apple pochopiť a vyriešiť problémy v aplikácii Mail, preskúmať problémy s vašim počítačom a vylepšovať jej produkty a služby. Zhromaždené diagnostické informácie môžu obsahovať osobné informácie vrátane obsahu vašich emailových správ. Tieto informácie budú po odoslaní do Apple použité v súlade so zásadami ochrany osobných údajov a nebudú zdieľané so žiadnou ďalšou spoločnosťou. </p><p>Ak chcete zobraziť vo Finderi priečinok obsahujúci záznamy, kliknite na Zobraziť záznamy v okne Kontrola pripojenia. Po poskytnutí záznamov spoločnosti Apple vypnite zaznamenávanie aktivít pripojenia odškrtnutím danej možnosti. Záznamy sú obvykle veľké súbory a zrejme bude vhodné ich vymazať.</p><p>Zistite viac o zásadách ochrany osobných údajov spoločnosti Apple na adrese <a href="http://www.apple.com/sk/privacy/" class="URL">www.apple.com/privacy</a>.</p><div class="LinkUniversal"><strong>POZRI TIEŽ</strong><a href="https://support.apple.com/kb/HT203995?viewlocale=sk_SK" class="URL">Apple Support article: Mail settings you might need from your email provider</a><a href="mlhlp1129.html#mlhlp1129" class="xRef AppleTopic">Ak nie je možné odosielať správy</a><a href="mlhlp1138.html#mlhlp1138" class="xRef AppleTopic">Ak nie je možné prijímať správy</a></div></body></html>