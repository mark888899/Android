<html lang="da"><head><meta charset="UTF-8"><title>Nyheder i Mail</title><meta name="description" content="Læs om de nye funktioner i Mail."><meta name="keywords" content="funktioner, ny, feature"></head><body dir="ltr" id="cpmlwn" class="AppleTopic"><a name="cpmlwn"></a><figure class="topicIcon"><img src="../SharedGlobalArt/AppIconDefault_Mail.png" alt="" height="30" width="30"></figure><h1>Nyheder i Mail</h1><p>Programmet Mail i macOS Sierra tilbyder spændende nye funktioner til afsendelse, modtagelse og læsning af e-mail.</p><p><a href="x-help-script://com.apple.machelp/scpt/OpnAppBndID.scpt?open,com.apple.mail" class="URL">Åbn Mail for mig</a></p><div id="mlhla038aedf" class="Subhead"><h2 class="Name">Siri</h2><p><a href="help:anchor='mchl6b029310' bookID='com.apple.machelp'" class="URL">Siri på din Mac</a> gør det endnu lettere at bruge Mail. Du kan sende en hurtig e-mail, få din e-mail læst op, oprette en påmindelse om at se på en e-mail senere, søge efter e-mails m.m. Her er nogle eksempler på, hvad du kan sige til Siri:</p><ul><li><p><span class="SaytoSiri">“Send en e-mail til John om vores rejseplaner”</span></p></li><li><p><span class="SaytoSiri">“Læs min e-mail”</span></p></li><li><p><span class="SaytoSiri">“Mind mig om dette om en time”</span></p></li><li><p><span class="SaytoSiri">“Find e-mails om renovering af køkkenet”</span></p></li></ul></div><div id="mlhl2ff39ce2" class="Subhead"><h2 class="Name">Filtre</h2><p>Find hurtigt e-mails i en postkasse ved at <a href="mlhl1f6cf15a.html#mlhl1f6cf15a" class="xRef AppleTopic">bruge filtre</a> til at bestemme, hvilke beskeder der skal vises. Anvend f.eks. et filter for kun at vise ulæste beskeder eller beskeder med bilag – eller beskeder, der opfylder begge kriterier. Du kan anvende op til seks filtre.</p></div><div id="mlhldc95f065" class="Subhead"><h2 class="Name">Samtaler</h2><p><a href="mail35700.html#mail35700" class="xRef AppleTopic">Samtaler er strømlinet</a> – emnelinjen vises kun øverst i samtalen i stedet for i hver besked – så de er lettere at læse.</p><p>Hvis du er ny bruger af Mail, vises de nyeste beskeder i en samtale nederst, så du kan følge tråden fra den første besked ned til den seneste. Ellers forbliver rækkefølgen af beskeder i samtaler uændret fra den i Mail i OS X v10.11.</p></div><div id="mlhl5c9e04c1" class="Subhead"><h2 class="Name">Vinduet Konti</h2><p><a href="mlhl075989ef.html#mlhl075989ef" class="xRef AppleTopic">Kontoindstillinger</a> i Mail er blevet ændret, så det er nemmere at finde de indstillinger, du måske ændrer oftere, f.eks. e-mailhenvisninger eller håndteringen af bilag. Indstillinger til reklamepost, papirkurv og andre postkasser er blevet konsolideret.</p></div><div id="mlhl0ef7e541" class="Subhead"><h2 class="Name">Andre funktioner</h2><ul><li><p>Ved Exchange-konti søger Mail automatisk efter nye beskeder, hvis kontoens mailserver bruger EWS-streamingmeddelelser (Exchange Web Services).</p></li><li><p>Hvis du bruger flere e-mailkonti, kan Mail hjælpe dig med at sikre, at du bruger den rigtige afsenderadresse, når du sender en besked – på basis af den første modtagers e-mailadresse i feltet Til. Hvis din foretrukne e-mailadresse (i indstillinger til nye beskeder) f.eks. er din personlige Gmail-adresse, men du skriver en e-mail til din professor på vedkommendes universitetsadresse (.edu), bruger Mail din universitetsadresse i stedet for din personlige adresse i feltet Fra.</p></li><li><p>Hvis du vælger indstillingen (i indstillingen Oversigt), der flytter kasserede beskeder til postkassen Arkiv, kan du arkivere beskeder direkte fra Mail-meddelelser.</p></li><li><p>Du kan bruge faner i Mail-vinduer, også selvom du ikke bruger Mail på fuld skærm.</p></li><li><p>Mail hjælper dig med at optimere lagringspladsen på din Mac ved at give dig en mulighed (i indstillingen Konti) for at angive, hvilke bilag – alle, de seneste eller ingen – du automatisk vil hente, når du læser e-mail.</p></li></ul></div><div class="LinkUniversal"><strong>SE OGSÅ</strong><a href="mlhl00c9f230.html#mlhl00c9f230" class="xRef AppleTopic">Oversigt over Mail</a><a href="http://www.apple.com/dk/support/mac-apps/mail/" class="URL">Apples websted med support til Mail</a></div></body></html>