<html lang="hu"><head><meta charset="UTF-8"><title>A Mail alkalmazás újdonságai</title><meta name="description" content="Tudjon meg többet a Mail új funkcióiról."><meta name="keywords" content="funkciók, új, feature"></head><body dir="ltr" id="cpmlwn" class="AppleTopic"><a name="cpmlwn"></a><figure class="topicIcon"><img src="../SharedGlobalArt/AppIconDefault_Mail.png" alt="" height="30" width="30"></figure><h1>A Mail alkalmazás újdonságai</h1><p>A macOS Sierra Mail alkalmazása lényeges újdonságokat kínál az e-mailek küldésében, fogadásában és megtekintésében.</p><p><a href="x-help-script://com.apple.machelp/scpt/OpnAppBndID.scpt?open,com.apple.mail" class="URL">A Mail megnyitása</a></p><div id="mlhla038aedf" class="Subhead"><h2 class="Name">Siri</h2><p>A <a href="help:anchor='mchl6b029310' bookID='com.apple.machelp'" class="URL">Mac gépen lévő Siri</a> még könnyebbé teszi a Mail használatát. Küldhet gyorsan e-mailt, felolvastathatja az e-mailjeit, létrehozhat e-mail elolvasására vonatkozó emlékeztetőt, kereshet e-maileket stb. A Sirinek többek között a következő beszédparancsokat adhatja ki:</p><ul><li><p><span class="SaytoSiri">“Send an email to John about our travel plans”</span></p></li><li><p><span class="SaytoSiri">“Read my email”</span></p></li><li><p><span class="SaytoSiri">“Remind me about this in an hour”</span></p></li><li><p><span class="SaytoSiri">“Find emails about kitchen remodel”</span></p></li></ul></div><div id="mlhl2ff39ce2" class="Subhead"><h2 class="Name">Szűrők</h2><p>A <a href="mlhl1f6cf15a.html#mlhl1f6cf15a" class="xRef AppleTopic">szűrők használatával</a> gyorsan kereshet e-maileket a postaládában, így módosíthatja a megjelenő üzeneteket. Alkalmazhat például olyan szűrőt, hogy csak az olvasatlan vagy a melléklettel rendelkező e-mailek jelenjenek meg - vagy azok, amelyek mindkét feltételnek megfelelnek. Legfeljebb hat szűrőt alkalmazhat.</p></div><div id="mlhldc95f065" class="Subhead"><h2 class="Name">Beszélgetések</h2><p><a href="mail35700.html#mail35700" class="xRef AppleTopic">A beszélgetések újra lettek tervezve</a> a jobb olvashatóságért; a tárgysor csak a beszélgetés tetején jelenik meg, nem pedig minden egyes üzenetben.</p><p>Ha még nem ismeri a Mailt: a beszélgetés legújabb üzenete alul jelenik meg, így a szálat az elsőtől lefelé a legújabbig áttekintheti. Ellenkező esetben, a beszélgetések üzeneteinek sorrendje nem módosul ahhoz képest, ahogy az OS X v10.11 esetén megszokta.</p></div><div id="mlhl5c9e04c1" class="Subhead"><h2 class="Name">Fiókok beállításai</h2><p>A Mail <a href="mlhl075989ef.html#mlhl075989ef" class="xRef AppleTopic">fiókbeállításai</a> átrendeződtek, így könnyebb megtalálni a gyakrabban módosított beállításokat (például e-mail aliasok vagy a mellékletek kezelésének módja). A levélszemét, kuka és egyéb postafiókok beállításai össze lettek vonva.</p></div><div id="mlhl0ef7e541" class="Subhead"><h2 class="Name">Egyéb funkciók</h2><ul><li><p>Exchange-fiókok esetén a Mail automatikusan ellenőrzi, hogy jött-e új üzenet, ha a fiók levelezőszervere az Exchange webszolgáltatás (EWS) adatfolyamos értesítéseit használja.</p></li><li><p>Ha több e-mail fiókot használ, a Mail- a Címzett mezőben szereplő első e-mail cím alapján - segít, hogy a megfelelő feladó címet használja az egyes e-mailek küldéséhez. Ha például az Írás beállításai között az elsődleges e-mail címe a személyes Gmail-fiókja, de a tanára iskolai e-mail címére (.edu) küld levelet, akkor a Mail az iskolai e-mail címét fogja használni a Feladó mezőben, nem pedig a személyeset.</p></li><li><p>Ha (az Olvasás beállításai között) olyan beállítást ad meg, hogy a törölt üzenetek kerüljenek az Archív postafiókba, akkor közvetlenül a Mail értesítéseiből archiválhatja az üzeneteket.</p></li><li><p>A Mail ablakot használhatja többlaposként is, még ha nem is teljes képernyőn használja a Mailt.</p></li><li><p>A Mail segít a Mac gép tárhelyének optimalizálásában; ehhez a Fiókok részben olyan beállítást kínál, ahol megadhatja, hogy az e-mailek olvasásakor melyik mellékleteket töltse le - az összeset, a legutóbbiakat vagy semelyiket.</p></li></ul></div><div class="LinkUniversal"><strong>LÁSD MÉG</strong><a href="mlhl00c9f230.html#mlhl00c9f230" class="xRef AppleTopic">A Mail áttekintése</a><a href="http://www.apple.com/hu/support/mac-apps/mail/" class="URL">Az Apple Mail támogatási webhelye</a></div></body></html>