<html lang="hr"><head><meta charset="UTF-8"><title>Uporaba Doktora za povezivanje</title><meta name="description" content="Provjerite svoju internetsku vezu i status e-mail računa."><meta name="keywords" content="Doktor za povezivanje, problemi sa slanjem i primanjem e-maila"></head><body dir="ltr" id="mlhlp1189" class="AppleTopic"><a name="mlhlp1189"></a><figure class="topicIcon"><img src="../SharedGlobalArt/AppIconDefault_Mail.png" alt="" height="30" width="30"></figure><h1>Uporaba Doktora za povezivanje</h1><p>Pomoću Doktora za povezivanje aplikacije Mail provjerite svoju internetsku vezu ili status svojih e-mail računa.</p><div class="Alert"><p class="Tip"><strong class="tip">Savjet: </strong>Kada je račun ili mreža u modu odspojeno, ikona munje <img src="../SharedGlobalArt/IL_offlineacct_mail_osx.png" alt="" height="30" width="34"> ili ikona upozorenja <img src="../SharedGlobalArt/IL_CantConnect_osx.png" alt="" height="30" width="36"> prikazuju se na kraju trake Omiljene stavke (odmah ispod polja za pretraživanje). Možete kliknuti na ikonu da spojite račun, ako je moguće, ili da vidite informacije o statusu.</p></div><p><a href="x-help-script://com.apple.machelp/scpt/OpnAppBndID.scpt?open,com.apple.mail" class="URL">Otvori aplikaciju Mail</a></p><div id="mlhl95f3f0ec" class="Task no-header"><div class="TaskBody" role="region" aria-hidden="false" id="aria-mlhl95f3f0ec"><ol><li><p>Odaberite Prozor &gt; Doktor za povezivanje.</p></li><li><p>Pregledajte informacije o statusu i zatim pokušajte riješiti eventualne probleme.</p><ul><li><p><em>Provjerite svoju internetsku vezu:</em> Ako Status veze prikazuje crvenu točku na vrhu prozora, aplikacija Mail ne može se spojiti na internet. Kliknite Dijagnostiku mreže za pomoć pri rješavanju problema.</p></li><li><p><em>Provjerite svoje e-mail račune:</em> Ako račun prikazuje crvenu točku statusa (kada ste spojeni na internet) možda postoji problem s <a href="mlhle586aecf.html#mlhle586aecf" class="xRef Aside">poslužiteljem za poštu</a> pružatelja računa ili s podešavanjem vašeg računa. Slijedite upute navedene u stupcu Detalji. Da biste vidjeli račun u prozoru Računi postavki Maila, dvaput kliknite na tekst u stupcu Detalji.</p></li></ul><p>Za prikaz informacija pohranjenih u log datotekama dok se aplikacija Mail pokušava spojiti, kliknite Prikaži detalje, a zatim kliknite Ponovno provjeri.</p></li><li><p>Kada završite, kliknite na Ponovno provjeri kako biste provjerili jesu li vaši postupci riješili problem.</p><p>Ako problem traje i dalje, obratite se svojem pružatelju računa kako biste provjerili pojedinosti i podešavanje svog računa.</p></li></ol></div></div><p>Ako se obratite Apple podrški s pitanjima u vezi Maila, možda ćete u prozoru morati odabrati potvrdnu kućicu Evidentiraj aktivnost povezivanja. Kada je odaberete, dijagnostičke informacije će se prikupljati dok koristite Mail kako bi Apple podrška mogla lakše shvatiti i riješiti pitanja u vezi s Mailom, istražiti pitanja u vezi s vašim računalom i pomoći poboljšati Apple proizvode i usluge. Prikupljene dijagnostičke informacije mogu sadržavati osobne informacije, uključujući sadržaj vaših e-mail poruka. Ako ih pošaljete u Apple, Apple će te informacije koristiti u skladu s pravilima o privatnosti i neće se dijeliti s drugim tvrtkama. </p><p>Da biste vidjeli mapu log datoteka u aplikaciji Finder, kliknite Prikaži log zapise u prozoru Doktor za povezivanje. Nakon što pošaljete log datoteke u Apple podršku, odznačite potvrdnu kućicu da biste isključili evidentiranje aktivnosti povezivanja. Možda biste trebali obrisati log datoteke jer mogu biti velike.</p><p>Saznajte više o Apple pravilima o privatnosti na <a href="http://www.apple.com/hr/privacy/" class="URL">www.apple.com/hr/privacy</a>.</p><div class="LinkUniversal"><strong>TAKOĐER POGLEDAJTE</strong><a href="https://support.apple.com/kb/HT203995?viewlocale=hr_HR" class="URL">Članak Apple podrške: postavke aplikacije Mail koje vam mogu biti potrebne od pružatelja e-mail usluga</a><a href="mlhlp1129.html#mlhlp1129" class="xRef AppleTopic">Ako ne možete slati poruke</a><a href="mlhlp1138.html#mlhlp1138" class="xRef AppleTopic">Ako ne možete primati poruke</a></div></body></html>