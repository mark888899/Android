<html lang="sv"><head><meta charset="UTF-8"><title>Använda Anslutningsgranskare</title><meta name="description" content="Kontrollera internetanslutningen och e-postkontots status."><meta name="keywords" content="Anslutningsgranskare, problem med att skicka eller ta emot e-post"></head><body dir="ltr" id="mlhlp1189" class="AppleTopic"><a name="mlhlp1189"></a><figure class="topicIcon"><img src="../SharedGlobalArt/AppIconDefault_Mail.png" alt="" height="30" width="30"></figure><h1>Använda Anslutningsgranskare</h1><p>Använd Mails anslutningsgranskare till att kontrollera internetanslutningen eller statusen för dina e-postkonton.</p><div class="Alert"><p class="Tip"><strong class="tip">Tips: </strong>När ett konto eller nätverk är nedkopplat visas en blixtsymbol <img src="../SharedGlobalArt/IL_offlineacct_mail_osx.png" alt="" height="30" width="34"> eller varningssymbol <img src="../SharedGlobalArt/IL_CantConnect_osx.png" alt="" height="30" width="36"> i vid slutet av favoritfältet (precis under sökfältet) eller i Mails sidofält. Du kan klicka på symbolen för att koppla upp ett konto, om möjligt, eller för att visa statusinformation.</p></div><p><a href="x-help-script://com.apple.machelp/scpt/OpnAppBndID.scpt?open,com.apple.mail" class="URL">Öppna Mail åt mig</a></p><div id="mlhl95f3f0ec" class="Task no-header"><div class="TaskBody" role="region" aria-hidden="false" id="aria-mlhl95f3f0ec"><ol><li><p>Välj Fönster &gt; Anslutningsgranskare.</p></li><li><p>Granska statusinformationen och försök att lösa eventuella problem.</p><ul><li><p><em>Kontrollera internetanslutningen:</em> Om anslutningsstatusen högst upp i fönstret visar en röd punkt kan Mail inte ansluta till internet. Klicka på Nätverksdiagnos för att få hjälp med att lösa problemet.</p></li><li><p><em>Kontrollera dina e-postkonton:</em> Om ett konto visar en röd statuspunkt (när du är ansluten till internet) kan det tyda på ett problem med kontoleverantörens <a href="mlhle586aecf.html#mlhle586aecf" class="xRef Aside">e-postserver</a> eller kontoinställningarna. Följ anvisningarna som visas i kolumnen Detaljer. Du kan visa kontot i panelen Konton i Mail-inställningarna genom att dubbelklicka på texten i kolumnen Detaljer.</p></li></ul><p>Du kan visa logginformation medan Mail försöker ansluta. Klicka på Visa detaljer och klicka sedan på Kontrollera igen.</p></li><li><p>När du är klar kontrollerar du om åtgärderna löst problemet genom att klicka på Kontrollera igen.</p><p>Om problemet kvarstår kontaktar du företaget bakom kontot för att kontrollera att kontouppgifterna och inställningarna stämmer.</p></li></ol></div></div><p>Om du kontaktar Apples support med Mail-problem kan du bli ombedd att markera kryssrutan Logga anslutningsaktivitet i fönstret. När kryssrutan är markerad samlas diagnosinformation in medan du använder Mail i syfte att hjälpa Apples support att förstå och lösa Mail-problem, undersöka problem med din dator och hjälpa till att förbättra Apples produkter och tjänster. Diagnosinformationen som samlas in kan innehålla personlig information som omfattar innehållet i ditt brev. Om informationen skickas till Apple så används den av Apple i enlighet med dess integritetspolicy och delas inte med några andra företag. </p><p>Om du vill se mappen med loggfiler i Finder klickar du på Visa loggar i Anslutningsgranskares fönster. När du har försett Apples support med loggfiler kan du avmarkera kryssrutan för att stänga av loggningen av anslutningsaktivitet. Loggfilerna kan bli stora, men du kan radera dem om du vill.</p><p>Läs mer om Apples integritetspolicy på <a href="http://www.apple.com/se/privacy/" class="URL">www.apple.com/se/privacy</a>.</p><div class="LinkUniversal"><strong>SE ÄVEN</strong><a href="https://support.apple.com/HT203995?viewlocale=sv_SE" class="URL">Apple Support-artikel: E-postinställningar du kan behöva från e-postleverantören</a><a href="mlhlp1129.html#mlhlp1129" class="xRef AppleTopic">Om du inte kan skicka brev</a><a href="mlhlp1138.html#mlhlp1138" class="xRef AppleTopic">Om du inte kan ta emot brev</a></div></body></html>