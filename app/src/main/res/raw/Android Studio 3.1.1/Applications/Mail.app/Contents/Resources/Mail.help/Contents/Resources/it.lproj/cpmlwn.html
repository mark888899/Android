<html lang="it"><head><meta charset="UTF-8"><title>Le novità di Mail</title><meta name="description" content="Scopri le nuove caratteristiche di Mail."><meta name="keywords" content="caratteristiche, novità, feature"></head><body dir="ltr" id="cpmlwn" class="AppleTopic"><a name="cpmlwn"></a><figure class="topicIcon"><img src="../SharedGlobalArt/AppIconDefault_Mail.png" alt="" height="30" width="30"></figure><h1>Le novità di Mail</h1><p>L'app Mail in macOS Sierra offre nuove, straordinarie funzionalità per l'invio, la ricezione e la visualizzazione delle e-mail.</p><p><a href="x-help-script://com.apple.machelp/scpt/OpnAppBndID.scpt?open,com.apple.mail" class="URL">Apri Mail</a></p><div id="mlhla038aedf" class="Subhead"><h2 class="Name">Siri</h2><p><a href="help:anchor='mchl6b029310' bookID='com.apple.machelp'" class="URL">Siri su Mac</a> semplifica ulteriormente l'utilizzo di Mail. Puoi inviare un'e-mail rapidamente, farti leggere i messaggi di posta elettronica ad alta voce, creare promemoria per ricordarti di controllare la tua casella di posta in seguito, cercare un messaggio specifico e molto altro ancora. Qui di seguito alcuni esempi di cosa puoi chiedere a Siri:</p><ul><li><p><span class="SaytoSiri">“Invia un'e-mail a sul cambiamento di programma a Francesca”</span></p></li><li><p><span class="SaytoSiri">“Leggi le mie e-mail”</span></p></li><li><p><span class="SaytoSiri">“Ricordamelo tra un'ora”</span></p></li><li><p><span class="SaytoSiri">“Mostra le nuove mail sull'affitto”</span></p></li></ul></div><div id="mlhl2ff39ce2" class="Subhead"><h2 class="Name">Filtri</h2><p>Puoi trovare rapidamente le e-mail nella casella di posta <a href="mlhl1f6cf15a.html#mlhl1f6cf15a" class="xRef AppleTopic">usando i filtri</a> per modificare i messaggi che vengono visualizzati. Ad esempio, puoi applicare un filtro per visualizzare soltanto i messaggi non letti, quelli che contengono degli allegati o quelli che soddisfano entrambi i criteri. Puoi applicare fino a sei filtri.</p></div><div id="mlhldc95f065" class="Subhead"><h2 class="Name">Conversazioni</h2><p><a href="mail35700.html#mail35700" class="xRef AppleTopic">Conversazioni semplificate:</a> l'oggetto viene visualizzato soltanto nella parte alta della conversazione e non in ciascun messaggio; in questo modo i messaggi sono più facili da leggere.</p><p>Se non hai mai utilizzato Mail, il messaggio più recente della conversazione viene mostrato in basso, in modo che tu possa leggere il thread dalla prima all'ultima e-mail. Se non sei un nuovo utente, l'ordine dei messaggi nelle conversazioni non è cambiato rispetto a Mail in OS X versione 10.11.</p></div><div id="mlhl5c9e04c1" class="Subhead"><h2 class="Name">Preferenze Account</h2><p>Le <a href="mlhl075989ef.html#mlhl075989ef" class="xRef AppleTopic">Preferenze Account</a> in Mail sono state riorganizzate consentirti di trovare più facilmente le opzioni che utilizzi più spesso come gli alias e-mail e la gestione degli allegati. Le opzioni relative alla posta indesiderata, al cestino e alle altre caselle sono state consolidate.</p></div><div id="mlhl0ef7e541" class="Subhead"><h2 class="Name">Altre funzionalità</h2><ul><li><p>Per gli account di Exchange, Mail controlla automaticamente la presenza di nuovi messaggi se il server dell'account e-mail utilizza le notifiche streaming di Exchange Web Services (EWS).</p></li><li><p>Se utilizzi più account di posta elettronica, quando invii un messaggio, Mail ti aiuta a controllare che tu stia usando l'indirizzo mittente desiderato, in base all'indirizzo e-mail del tuo primo destinatario nel campo corrispondente. Ad esempio, se il tuo indirizzo e-mail preferito (nelle preferenze Composizione) è quello di Gmail personale, ma stai scrivendo un messaggio a un professore all'indirizzo dell'università (.edu), Mail utilizza automaticamente il tuo indirizzo accademico piuttosto che quello personale nel campo Da.</p></li><li><p>Se, nelle preferenze Vista, hai selezionato l'opzione per spostare i messaggi eliminati nella casella Archivio, potrai archiviare i messaggi quando ricevi le notifiche Mail.</p></li><li><p>Nelle finestre di Mail puoi utilizzare i pannelli anche quando non stai usando l'applicazione a schermo intero.</p></li><li><p>Mail ti consente di ottimizzare lo spazio di archiviazione sul Mac grazie all'opzione (in preferenze Account) in cui puoi specificare il tipo di allegati (tutti, recenti o nessuno) da scaricare automaticamente quando leggi i messaggi di posta elettronica.</p></li></ul></div><div class="LinkUniversal"><strong>CONSULTA ANCHE</strong><a href="mlhl00c9f230.html#mlhl00c9f230" class="xRef AppleTopic">Panoramica su Mail</a><a href="http://www.apple.com/it/support/mac-apps/mail/" class="URL">Sito web del supporto Apple per Mail</a></div></body></html>