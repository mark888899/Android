<html lang="ca"><head><meta charset="UTF-8"><title>Utilitzar l’Inspector de connexió</title><meta name="description" content="Comproveu l’estat de la connexió a Internet i del compte de correu."><meta name="keywords" content="Inspector de connexió, problemes per enviar o rebre correu"></head><body dir="ltr" id="mlhlp1189" class="AppleTopic"><a name="mlhlp1189"></a><figure class="topicIcon"><img src="../SharedGlobalArt/AppIconDefault_Mail.png" alt="" height="30" width="30"></figure><h1>Utilitzar l’Inspector de connexió</h1><p>Feu servir l’“Inspector de connexió” del Mail per comprovar la vostra connexió a Internet o l’estat dels vostres comptes de correu.</p><div class="Alert"><p class="Tip"><strong class="tip">Consell: </strong>Quan una xarxa o un compte està desconnectat, es mostra una icona d’un llampec <img src="../SharedGlobalArt/IL_offlineacct_mail_osx.png" alt="" height="30" width="34"> o una icona d’avís <img src="../SharedGlobalArt/IL_CantConnect_osx.png" alt="" height="30" width="36"> al final de la barra de favorits (a sota del camp de cerca) o a la barra lateral del Mail. Podeu fer clic a la icona per connectar un compte, si és possible, o per veure la informació d’estat.</p></div><p><a href="x-help-script://com.apple.machelp/scpt/OpnAppBndID.scpt?open,com.apple.mail" class="URL">Obrir el Mail</a></p><div id="mlhl95f3f0ec" class="Task no-header"><div class="TaskBody" role="region" aria-hidden="false" id="aria-mlhl95f3f0ec"><ol><li><p>Seleccioneu Finestra &gt; Inspector de connexió.</p></li><li><p>Reviseu la informació de l’estat i proveu de resoldre els possibles problemes.</p><ul><li><p><em>Comproveu la connexió a Internet:</em> Si al costat d’“Estat de la connexió”, a la part superior de la finestra, hi ha un punt vermell, vol dir que el Mail no es pot connectar a Internet. Feu clic a Diagnòstic de Xarxa per saber com solucionar el problema.</p></li><li><p><em>Comproveu els vostres comptes de correu:</em> Si al costat d’un compte hi ha un botó d’estat vermell (quan esteu connectat a Internet), pot haver‑hi un problema amb els <a href="mlhle586aecf.html#mlhle586aecf" class="xRef Aside">servidors de correu</a> del proveïdor del compte o amb la configuració del compte. Seguiu les instruccions que es mostren a la columna Detalls. Per veure el compte al tauler Comptes de les preferències del Mail, feu doble clic al text de la columna Detalls.</p></li></ul><p>Per veure la informació de la connexió mentre Mail prova de connectar-se, feu clic a “Mostrar els detalls” i després a “Comprovar-ho de nou”.</p></li><li><p>Quan hagueu acabat, feu clic a “Comprovar-ho de nou” per veure si el problema s’ha resolt.</p><p>Si el problema persisteix, contacteu amb el vostre proveïdor per verificar els detalls i la configuració del compte.</p></li></ol></div></div><p>Si contacteu amb el servei de suport d’Apple per resoldre problemes amb el Mail, és possible que us demanin que marqueu la casella “Registrar l’activitat de connexió” de la finestra. Quan està seleccionada, la informació de diagnòstic es recopila mentre utilitzeu el Mail per ajudar al servei de suport d’Apple a entendre i resoldre els problemes amb el Mail, investigar problemes de l’ordinador i ajudar a millorar els productes i serveis d’Apple. La informació de diagnòstic recopilada podria contenir informació personal, incloent-hi el contingut dels vostres missatges de correu electrònic. Si s’envia a Apple, Apple utilitzarà aquesta informació d’acord amb la seva política de privadesa i no la compartirà amb cap altra empresa. </p><p>Per veure la carpeta d’arxius de registre al Finder, feu clic a “Mostrar registres” a la finestra de l’inspector de connexió. Després de proporcionar els arxius de registre al servei de suport d’Apple, desmarqueu la casella de verificació per desactivar el registre de l’activitat de connexió. És possible que vulgueu eliminar els arxius de registre, ja que poden ser grans.</p><p>Més informació sobre la Política de privadesa d’Apple a <a href="http://www.apple.com/es/privacy/" class="URL">www.apple.com/es/privacy</a>.</p><div class="LinkUniversal"><strong>VEURE TAMBÉ</strong><a href="https://support.apple.com/HT203995?viewlocale=es_ES" class="URL">Article de suport d’Apple: Configuració del Mail que us ha de proporcionar el vostre proveïdor de correu electrònic</a><a href="mlhlp1129.html#mlhlp1129" class="xRef AppleTopic">Si els missatges no s’envien</a><a href="mlhlp1138.html#mlhlp1138" class="xRef AppleTopic">Si no es poden rebre missatges</a></div></body></html>