<html lang="nb"><head><meta charset="UTF-8"><title>Nytt i Mail</title><meta name="description" content="Lær om nye funksjoner i Mail."><meta name="keywords" content="funksjoner, nytt, feature"></head><body dir="ltr" id="cpmlwn" class="AppleTopic"><a name="cpmlwn"></a><figure class="topicIcon"><img src="../SharedGlobalArt/AppIconDefault_Mail.png" alt="" height="30" width="30"></figure><h1>Nytt i Mail</h1><p>Mail-appen i macOS Sierra tilbyr nyttige nye funksjoner for å sende, motta og vise e-post.</p><p><a href="x-help-script://com.apple.machelp/scpt/OpnAppBndID.scpt?open,com.apple.mail" class="URL">Åpne Mail for meg</a></p><div id="mlhla038aedf" class="Subhead"><h2 class="Name">Siri</h2><p><a href="help:anchor='mchl6b029310' bookID='com.apple.machelp'" class="URL">Siri på Macen</a> gjør det enda enklere å bruke Mail. Du kan raskt sende en e-postmelding, lese opp e-postmeldinger, opprette en påminnelse om å se på en e-postmelding senere, søke etter e-post og mye mer. Her er noen eksempler på hva du kan si til Siri:</p><ul><li><p><span class="SaytoSiri">«Send an email to John about our travel plans»</span></p></li><li><p><span class="SaytoSiri">«Read my email»</span></p></li><li><p><span class="SaytoSiri">«Remind me about this in an hour»</span></p></li><li><p><span class="SaytoSiri">«Find emails about kitchen remodel»</span></p></li></ul></div><div id="mlhl2ff39ce2" class="Subhead"><h2 class="Name">Filtre</h2><p>Finn e-postmeldinger i en postkasse raskt ved å <a href="mlhl1f6cf15a.html#mlhl1f6cf15a" class="xRef AppleTopic">bruke filtre</a> til å endre hvilke e-postmeldinger som vises. Du kan for eksempel bruke et filter til å vise kun uleste meldinger eller de med vedlegg – eller meldinger som oppfyller begge kriterier. Du kan ta i bruk opptil seks filtre.</p></div><div id="mlhldc95f065" class="Subhead"><h2 class="Name">Samtaler</h2><p><a href="mail35700.html#mail35700" class="xRef AppleTopic">Samtaler er strømlinjeformede</a> – emnelinjen vises kun øverst i samtalen, i stedet for i hver melding – slik at de er lettere å lese.</p><p>Hvis du ikke har brukt Mail før, vises den nyeste meldingen i en samtale nederst, slik at du kan følge tråden fra den første meldingen og ned til den nyeste. Hvis du har brukt Mail tidligere, er rekkefølgen i samtaler uendret fra Mail i OS X versjon 10.11.</p></div><div id="mlhl5c9e04c1" class="Subhead"><h2 class="Name">Kontovalg</h2><p><a href="mlhl075989ef.html#mlhl075989ef" class="xRef AppleTopic">Kontoer-valg</a> i Mail er omorganisert slik at det er lettere å finne alternativer du kanskje vil endre mer hyppig, som e-postaliaser eller hvordan vedlegg skal håndteres. Alternativer for uønsket e-post, papirkurven og andre postkasser er samlet.</p></div><div id="mlhl0ef7e541" class="Subhead"><h2 class="Name">Andre funksjoner</h2><ul><li><p>For Exchange-kontoer ser Mail automatisk etter nye meldinger hvis kontoens e-posttjener bruker Exchange Web Services (EWS)-strømmevarslinger.</p></li><li><p>Hvis du bruker flere e-postkontoer, kan Mail bidra til å sikre at du bruker den tiltenkte Fra-adressen når du sender en melding, basert på e-postadressen til første mottaker i Til-feltet. Hvis din foretrukne e-postadresse (i Skrive-valg) er din personlige Gmail-adresse, men du skriver en e-postmelding til professoren din på skoleadressen (.edu), bruker Mail skoleadressen din i stedet for din personlige adresse i Fra-feltet.</p></li><li><p>Hvis du angir alternativet (i Visning-valg) for å flytte kastede meldinger til Arkiv-postkassen, kan du arkivere meldinger direkte fra Mail-varslinger.</p></li><li><p>Du kan bruke faner i Mail-vinduer, selv når du ikke bruker Mail i fullskjermmodus.</p></li><li><p>Mail hjelper deg med å optimalisere lagringsplass på Macen ved å tilby et alternativ (i Kontoer-valg) for å angi hvilke vedlegg – alle, nylige eller ingen – som automatisk skal lastes ned nå du leser e-post.</p></li></ul></div><div class="LinkUniversal"><strong>SE OGSÅ</strong><a href="mlhl00c9f230.html#mlhl00c9f230" class="xRef AppleTopic">Oversikt over Mail</a><a href="http://www.apple.com/no/support/mac-apps/mail/" class="URL">Apples kundestøttenettsted for Mail</a></div></body></html>