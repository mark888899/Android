<html lang="da"><head><meta charset="UTF-8"><title>Brug Hjælp til forbindelse</title><meta name="description" content="Kontroller status for internetforbindelsen og e-mailkontoen."><meta name="keywords" content="Hjælp til forbindelse, problemer med at sende eller modtage e-mail"></head><body dir="ltr" id="mlhlp1189" class="AppleTopic"><a name="mlhlp1189"></a><figure class="topicIcon"><img src="../SharedGlobalArt/AppIconDefault_Mail.png" alt="" height="30" width="30"></figure><h1>Brug Hjælp til forbindelse</h1><p>Brug Hjælp til forbindelse i Mail til at kontrollere din internetforbindelse eller status på dine e-mailkonti.</p><div class="Alert"><p class="Tip"><strong class="tip">Tip: </strong>Når en konto eller et netværk er passivt, vises symbolet for et lyn <img src="../SharedGlobalArt/IL_offlineacct_mail_osx.png" alt="" height="30" width="34"> eller et advarselssymbol <img src="../SharedGlobalArt/IL_CantConnect_osx.png" alt="" height="30" width="36"> i enden af favoritlinjen (lige under søgefeltet) eller i indholdsoversigten i Mail. Du kan klikke på symbolet for evt. at gøre en konto aktiv eller for at se statusoplysninger.</p></div><p><a href="x-help-script://com.apple.machelp/scpt/OpnAppBndID.scpt?open,com.apple.mail" class="URL">Åbn Mail for mig</a></p><div id="mlhl95f3f0ec" class="Task no-header"><div class="TaskBody" role="region" aria-hidden="false" id="aria-mlhl95f3f0ec"><ol><li><p>Vælg Vindue &gt; Hjælp til forbindelse.</p></li><li><p>Gennemse statusoplysningerne, og prøv derefter at løse problemerne.</p><ul><li><p><em>Kontroller internetforbindelsen:</em> Hvis Forbindelsesstatus øverst i vinduet viser en rød prik, kan Mail ikke oprette forbindelse til internettet. Klik på Netværksdiagnostik for at få hjælp til at løse problemet.</p></li><li><p><em>Kontroller dine e-mailkonti:</em> Hvis en konto har en rød prik (når der er forbindelse til internettet), er der muligvis et problem med kontoudbyderens <a href="mlhle586aecf.html#mlhle586aecf" class="xRef Aside">postservere</a> eller indstillingen af din konto. Følg instruktionerne i kolonnen Flere oplysninger. Du kan se kontoen i vinduet Konti i Mails indstillinger ved at dobbeltklikke på teksten i kolonnen Flere oplysninger.</p></li></ul><p>Hvis du vil se logoplysninger, mens Mail prøver at oprette forbindelse, skal du klikke på Flere oplysninger og derefter på Kontroller igen.</p></li><li><p>Når du er færdig, skal du klikke på Kontroller igen for at se, om handlingerne har løst problemet.</p><p>Hvis problemet ikke er løst, skal du kontakte din kontoudbyder for at kontrollere dine kontooplysninger og indstilling.</p></li></ol></div></div><p>Hvis du kontakter Apple Support i forbindelse med et Mail-problem, kan du blive bedt om at vælge afkrydsningsfeltet Registrer forbindelsesaktivitet i vinduet. Når feltet er valgt, indsamles diagnostiske oplysninger, mens du bruger Mail, og de hjælper Apple Support med at forstå og løse problemer med Mail. De kan også bruges til at undersøge problemer med din computer og forbedre Apples produkter og tjenester. De indsamlede diagnostiske oplysninger kan indeholde personlige oplysninger, f.eks. indholdet af dine e-mailbeskeder. Hvis oplysningerne sendes til Apple, bruges de af Apple i overensstemmelse med Apples politik med hensyn til beskyttelse af personlige oplysninger og deles ikke med andre firmaer. </p><p>Klik på Vis log i vinduet Hjælp til forbindelse for at se mappen med logarkiver i Finder. Når du har leveret logarkiver til Apple Support, kan du slå logning af forbindelsesaktivitet fra ved at fravælge afkrydsningsfeltet. Du kan eventuelt slette logarkiverne, der kan blive temmelig store.</p><p>Læs mere om Apples politik med hensyn til beskyttelse af personlige oplysninger på <a href="http://www.apple.com/dk/privacy/" class="URL">www.apple.com/dk/privacy</a>.</p><div class="LinkUniversal"><strong>SE OGSÅ</strong><a href="https://support.apple.com/HT203995?viewlocale=da_DK" class="URL">Apple-supportartikel: E-mailindstillinger fra e-mailudbyderen</a><a href="mlhlp1129.html#mlhlp1129" class="xRef AppleTopic">Hvis du ikke kan sende beskeder</a><a href="mlhlp1138.html#mlhlp1138" class="xRef AppleTopic">Hvis du ikke kan modtage beskeder</a></div></body></html>