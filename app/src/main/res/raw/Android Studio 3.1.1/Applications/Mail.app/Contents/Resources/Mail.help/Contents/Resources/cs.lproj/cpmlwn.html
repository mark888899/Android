<html lang="cs"><head><meta charset="UTF-8"><title>Co je nového v Mailu?</title><meta name="description" content="V této části získáte informace o nových funkcích Mailu."><meta name="keywords" content="funkce, nové, feature"></head><body dir="ltr" id="cpmlwn" class="AppleTopic"><a name="cpmlwn"></a><figure class="topicIcon"><img src="../SharedGlobalArt/AppIconDefault_Mail.png" alt="" height="30" width="30"></figure><h1>Co je nového v Mailu?</h1><p>Aplikace Mail v systému macOS Sierra nabízí pozoruhodné nové funkce pro odesílání, příjem a prohlížení e‑mailů.</p><p><a href="x-help-script://com.apple.machelp/scpt/OpnAppBndID.scpt?open,com.apple.mail" class="URL">Otevřít Mail</a></p><div id="mlhla038aedf" class="Subhead"><h2 class="Name">Siri</h2><p>Se <a href="help:anchor='mchl6b029310' bookID='com.apple.machelp'" class="URL">Siri na vašem Macu</a> je používání Mailu ještě jednodušší. Pomůže vám odeslat rychlý e‑mail, přečte doručenou zprávu, vytvoří připomínku, že se máte na e‑mail podívat později, vyhledá uložený e‑mail apod. Siri můžete říct například:</p><ul><li><p><span class="SaytoSiri">„Send an email to John about our travel plans“</span></p></li><li><p><span class="SaytoSiri">„Read my email“</span></p></li><li><p><span class="SaytoSiri">„Remind me about this in an hour“</span></p></li><li><p><span class="SaytoSiri">„Find emails about kitchen remodel“</span></p></li></ul></div><div id="mlhl2ff39ce2" class="Subhead"><h2 class="Name">Filtry</h2><p>K rychlému hledání e‑mailů ve schránce můžete <a href="mlhl1f6cf15a.html#mlhl1f6cf15a" class="xRef AppleTopic">použít filtry</a>, které mění výběr zobrazených zpráv. Pomocí filtru můžete zobrazit například pouze nepřečtené zprávy nebo pouze zprávy s přílohami, případně zprávy splňující obě kritéria. Použít můžete až šest filtrů.</p></div><div id="mlhldc95f065" class="Subhead"><h2 class="Name">Konverzace</h2><p><a href="mail35700.html#mail35700" class="xRef AppleTopic">Konverzace jsou přehlednější</a> – předmět se zobrazuje jen nad celou konverzací, nikoli před každou zprávou, takže se zprávy snáze čtou.</p><p>Pokud jste Mail dosud nepoužívali, bude se nejnovější zpráva v konverzaci zobrazovat na konci, takže si můžete pohodlně přečíst celé vlákno od první zprávy do poslední. V opačném případě zůstává pořadí zpráv v konverzacích takové, jaké jste v Mailu používali v systému OS X v10.11.</p></div><div id="mlhl5c9e04c1" class="Subhead"><h2 class="Name">Předvolby účtu</h2><p><a href="mlhl075989ef.html#mlhl075989ef" class="xRef AppleTopic">Předvolby účtů</a> v Mailu prošly reorganizací, takže nyní snáze najdete volby, které pravděpodobně budete měnit častěji, například e‑mailové aliasy nebo způsob zpracování příloh. Volby nevyžádané pošty, koše a dalších schránek byly zkonsolidovány.</p></div><div id="mlhl0ef7e541" class="Subhead"><h2 class="Name">Jiné funkce</h2><ul><li><p>U účtů Exchange Mail automaticky kontroluje doručení nových zpráv, pokud poštovní server daného účtu používá oznamovací stream EWS (Exchange Web Services).</p></li><li><p>Používáte‑li více e‑mailových účtů, Mail vám může pomoci hlídat, zda zprávy odesíláte se správnou adresou v poli Od. Vychází přitom z e‑mailové adresy prvního příjemce v poli Komu. Máte‑li například jako preferovanou e‑mailovou adresu nastavenou svou osobní adresu na Gmailu (v předvolbách Příprava), ale píšete právě e‑mail svému profesorovi na adresu do školy (.edu), Mail použije v poli Od místo osobní adresy vaši školní adresu.</p></li><li><p>Pokud nastavíte volbu (v předvolbách Zobrazení) pro přesouvání zahozených zpráv do schránky Archiv, můžete zprávy archivovat přímo z oznámení Mailu.</p></li><li><p>V oknech Mailu můžete používat panely, i když Mail není otevřený na celé obrazovce.</p></li><li><p>Mail vám pomáhá s optimalizací úložného prostoru na Macu prostřednictvím volby (v předvolbách Účty) určující, které přílohy – všechny, nejnovější nebo žádné – se mají při čtení e‑mailů automaticky stahovat.</p></li></ul></div><div class="LinkUniversal"><strong>VIZ TÉŽ</strong><a href="mlhl00c9f230.html#mlhl00c9f230" class="xRef AppleTopic">Přehled aplikace Mail</a><a href="http://www.apple.com/support/mac‑apps/mail/" class="URL">Webové stránky podpory Apple pro Mail</a></div></body></html>