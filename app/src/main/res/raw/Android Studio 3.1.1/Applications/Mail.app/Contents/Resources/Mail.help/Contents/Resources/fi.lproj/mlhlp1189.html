<html lang="fi"><head><meta charset="UTF-8"><title>Yhteysapurin käyttäminen</title><meta name="description" content="Tarkista internet-yhteyden ja sähköpostitilin tila."><meta name="keywords" content="Yhteysapuri, ongelmia sähköpostin lähettämisessä tai vastaanottamisessa"></head><body dir="ltr" id="mlhlp1189" class="AppleTopic"><a name="mlhlp1189"></a><figure class="topicIcon"><img src="../SharedGlobalArt/AppIconDefault_Mail.png" alt="" height="30" width="30"></figure><h1>Yhteysapurin käyttäminen</h1><p>Tarkista Yhteysapurilla internet-yhteys tai sähköpostitilien tila.</p><div class="Alert"><p class="Tip"><strong class="tip">Vinkki: </strong>Kun tili tai verkko ei ole linjoilla, Suosikit-palkin päässä (hakukentän alapuolella) tai Mailin sivupalkissa näkyy salamakuvake <img src="../SharedGlobalArt/IL_offlineacct_mail_osx.png" alt="" height="30" width="34"> tai varoituskuvake <span class="NoBreak"><img src="../SharedGlobalArt/IL_CantConnect_osx.png" alt="" height="30" width="36">.</span> Voit yrittää tuoda tilin linjoille tai näyttää tilatiedot klikkaamalla kuvaketta.</p></div><p><a href="x-help-script://com.apple.machelp/scpt/OpnAppBndID.scpt?open,com.apple.mail" class="URL">Avaa Mail</a></p><div id="mlhl95f3f0ec" class="Task no-header"><div class="TaskBody" role="region" aria-hidden="false" id="aria-mlhl95f3f0ec"><ol><li><p>Valitse Ikkuna &gt; Yhteysapuri.</p></li><li><p>Tarkasta tilatiedot ja yritä korjata ongelmat.</p><ul><li><p><em>Tarkista internet-yhteys:</em> Jos Yhteyden tila -kohdassa ikkunan yläreunassa on punainen piste, Mail ei voi muodostaa yhteyttä internetiin. Saat apua ongelman ratkaisemiseen klikkaamalla Verkkodiagnostiikka.</p></li><li><p><em>Tarkista sähköpostitilit:</em> Jos tilillä näkyy punainen tilapiste (kun olet yhteydessä internetiin) tilin tarjoajan <a href="mlhle586aecf.html#mlhle586aecf" class="xRef Aside">postipalvelimella</a> tai tilin määrityksissä voi olla ongelma. Seuraa Lisätiedot-sarakkeessa olevia ohjeita. Jos haluat nähdä tilin Mail-asetusten Tilit-välilehdellä, kaksoisklikkaa Lisätiedot-sarakkeessa olevaa tekstiä.</p></li></ul><p>Näytä lokitiedot Mailin yrittäessä muodostaa yhteyttä klikkaamalla Näytä lisätietoja ja klikkaamalla sitten Tarkista uudelleen.</p></li><li><p>Kun olet valmis, klikkaa Tarkista uudelleen ja katso, ovatko tekemäsi toimenpiteet ratkaisseet ongelman.</p><p>Jos ongelma jatkuu, tarkista tilin tiedot ja asetukset tilin tarjoajalta.</p></li></ol></div></div><p>Jos otat yhteyden Applen tukeen, sinua voidaan pyytää valitsemaan ikkunassa Kirjaa yhteystoiminta -valintaneliö. Kun se on valittu, vianmääritystietoja kerätään Mailin käytön aikana. Tämä auttaa Applen tukea ymmärtämään ja ratkaisemaan Mailiin liittyviä ongelmia, tutkimaan tietokoneen ongelmia ja parantamaan Applen tuotteita ja palveluja. Kerätyt vianmääritystiedot voivat sisältää henkilökohtaisia tietoja, kuten sähköpostiviestien sisältöä. Jos nämä tiedot lähetetään Applelle, Apple käyttää näitä tietoja tietosuojakäytäntönsä mukaisesti eikä jaa tietoja muille yhtiöille. </p><p>Jos haluat nähdä lokitiedostokansion Finderissa, klikkaa Näytä lokit Yhteysapuri-ikkunassa. Kun olet toimittanut lokitiedostot Applen tukeen, lopeta yhteystoiminnan kirjaaminen poistamalla valintaneliön valinta. Lokitiedostot kannattaa ehkä poistaa, sillä ne voivat olla suuria.</p><p>Lue lisää Applen tietosuojakäytännöstä osoitteessa <a href="http://www.apple.com/fi/privacy/" class="URL">www.apple.com/fi/legal/privacy</a>.</p><div class="LinkUniversal"><strong>KATSO MYÖS</strong><a href="https://support.apple.com/kb/HT203995?viewlocale=fi_FI" class="URL">Applen tukiartikkeli: Sähköpostipalveluntarjoajalta mahdollisesti tarvittavat Mail-asetukset</a><a href="mlhlp1129.html#mlhlp1129" class="xRef AppleTopic">Jos et voi lähettää viestejä</a><a href="mlhlp1138.html#mlhlp1138" class="xRef AppleTopic">Jos et voi vastaanottaa viestejä</a></div></body></html>