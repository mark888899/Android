<html lang="tr"><head><meta charset="UTF-8"><title>Bağlantı Doktoru'nu kullanma</title><meta name="description" content="Internet bağlantınızın ve e-posta hesabınızın durumunu denetleyin."><meta name="keywords" content="Bağlantı Doktoru, e-posta gönderme veya alma sorunları"></head><body dir="ltr" id="mlhlp1189" class="AppleTopic"><a name="mlhlp1189"></a><figure class="topicIcon"><img src="../SharedGlobalArt/AppIconDefault_Mail.png" alt="" height="30" width="30"></figure><h1>Bağlantı Doktoru'nu kullanma</h1><p>Internet bağlantınızı veya e-posta hesaplarınızın durumunu denetlemek için Mail Bağlantı Doktoru'nu kullanın.</p><div class="Alert"><p class="Tip"><strong class="tip">İpucu: </strong>Bir hesap veya ağ çevrimdışı olduğunda, Favoriler çubuğunun sonunda (arama alanının hemen altında) veya Mail kenar çubuğunda bir şimşek simgesi <img src="../SharedGlobalArt/IL_offlineacct_mail_osx.png" alt="" height="30" width="34"> veya uyarı simgesi <img src="../SharedGlobalArt/IL_CantConnect_osx.png" alt="" height="30" width="36"> görünür. Mümkünse hesabı çevrimiçi yapmak ya da durum bilgisini görmek için simgeyi tıklayabilirsiniz.</p></div><p><a href="x-help-script://com.apple.machelp/scpt/OpnAppBndID.scpt?open,com.apple.mail" class="URL">Benim için Mail'i aç</a></p><div id="mlhl95f3f0ec" class="Task no-header"><div class="TaskBody" role="region" aria-hidden="false" id="aria-mlhl95f3f0ec"><ol><li><p>Pencere &gt; Bağlantı Doktoru'nu seçin.</p></li><li><p>Durum bilgilerini gözden geçirin, sonra sorunları çözmeyi deneyin.</p><ul><li><p><em>Internet bağlantınızı denetleme:</em> Pencerenin üstündeki Bağlantı Durumu bir kırmızı nokta gösteriyorsa, Mail uygulaması İnternet’e bağlanamıyordur. Sorunu çözmeyle ilgili yardım için Ağ Tanıları’nı tıklayın.</p></li><li><p><em>E-posta hesaplarınızı denetleme:</em> Bir hesap kırmızı durum noktası gösteriyorsa (İnternet’e bağlıyken) hesap sağlayıcısının <a href="mlhle586aecf.html#mlhle586aecf" class="xRef Aside">posta sunucularıyla</a> veya hesap ayarlarınızla ilgili bir sorun olabilir. Ayrıntılar sütununda gösterilen yönergeleri izleyin. Hesabı Mail tercihlerinin Hesaplar bölümünde görmek için, Ayrıntılar sütunundaki metni çift tıklayın.</p></li></ul><p>Mail bağlanmaya çalışırken günlük bilgilerini görmek için, Ayrıntıyı Göster’i tıklayın, sonra Yeniden Denetle’yi tıklayın.</p></li><li><p>İşiniz bittiğinde, eylemlerinizin sorunu çözüp çözmediğini görmek için Yeniden Denetle’yi tıklayın.</p><p>Sorun sürüyorsa, hesap ayrıntılarınızı ve ayarlarınızı doğrulamak için hesap sağlayıcınıza danışın.</p></li></ol></div></div><p>Mail sorunlarıyla ilgili olarak Apple Destek ile bağlantı kurmanız durumunda, penceredeki Bağlantı Etkinliğini Günlüğe Al onay kutusunu işaretlemeniz istenebilir. İşaretlendiğinde, Apple Destek biriminin Mail sorunlarını anlamasına ve çözümlemesine, bilgisayarınızla ilgili sorunları araştırmasına ve Apple ürün ve hizmetlerini geliştirmesine yardımcı olmak amacıyla, Mail kullanımınız sırasında tanılama bilgileri toplanır. Toplanan tanılama bilgileri, e-posta iletilerinizin içeriği de dahil olmak üzere kişisel bilgiler içerebilir. Bu bilgiler, Apple'a gönderilmesi halinde Apple tarafından kendi gizlilik politikasına uygun şekilde kullanılır ve başka herhangi bir şirketle paylaşılmaz. </p><p>Finder'da günlük dosyaları klasörünü görmek için, Bağlantı Doktoru penceresinde Günlükleri Göster'i tıklayın. Günlük dosyalarını Apple Destek birimine sağlamanızın ardından, bağlantı etkinliği günlüğe alma işlevini kapatmak için onay kutusunun seçimini kaldırın. Günlük dosyaları büyük boyutlu olabileceğinden, bu dosyaları silmek isteyebilirsiniz.</p><p>Apple Gizlilik Politikası hakkında daha fazla bilgiyi <a href="http://www.apple.com/tr/privacy/" class="URL">www.apple.com/legal/privacy/tr</a> adresinden edinebilirsiniz.</p><div class="LinkUniversal"><strong>AYRICA BAKIN</strong><a href="https://support.apple.com/HT203995?viewlocale=tr_TR" class="URL">Apple Destek makalesi: E-posta sağlayıcınızdan almanız gereken posta ayarları</a><a href="mlhlp1129.html#mlhlp1129" class="xRef AppleTopic">İleti gönderemiyorsanız</a><a href="mlhlp1138.html#mlhlp1138" class="xRef AppleTopic">İletileri alamıyorsanız</a></div></body></html>