<html lang="ms"><head><meta charset="UTF-8"><title>Apakah yang baru dalam Mail?</title><meta name="description" content="Ketahui mengenai ciri-ciri baru dalam Mail."><meta name="keywords" content="ciri-ciri, baru, feature"></head><body dir="ltr" id="cpmlwn" class="AppleTopic"><a name="cpmlwn"></a><figure class="topicIcon"><img src="../SharedGlobalArt/AppIconDefault_Mail.png" alt="" height="30" width="30"></figure><h1>Apakah yang baru dalam Mail?</h1><p>Aplikasi Mail dalam macOS Sierra menawarkan ciri ketara baru untuk menghantar, menerima dan melihat e-mel.</p><p><a href="x-help-script://com.apple.machelp/scpt/OpnAppBndID.scpt?open,com.apple.mail" class="URL">Buka Mail untuk saya</a></p><div id="mlhla038aedf" class="Subhead"><h2 class="Name">Siri</h2><p><a href="help:anchor='mchl6b029310' bookID='com.apple.machelp'" class="URL">Siri pada Mac anda</a> membuatkannya lebih mudah untuk menggunakan Mail. Anda boleh menghantar e-mel cepat, jadikan e-mel anda dibacakan untuk anda, cipta peringatan untuk melihat e-mel nanti, cari e-mel dan banyak lagi. Di sini terdapat beberapa contoh apa yang anda boleh cakapkan kepada Siri:</p><ul><li><p><span class="SaytoSiri">"Hantarkan e-mel kepada Adnan mengenai rancangan perjalanan kita"</span></p></li><li><p><span class="SaytoSiri">"Baca e-mel saya"</span></p></li><li><p><span class="SaytoSiri">"Ingatkan saya mengenai ini dalam 1 jam"</span></p></li><li><p><span class="SaytoSiri">"Cari e-mel mengenai model semula dapur"</span></p></li></ul></div><div id="mlhl2ff39ce2" class="Subhead"><h2 class="Name">Penapis</h2><p>Cari e-mel dengan cepat dalam peti mel dengan <a href="mlhl1f6cf15a.html#mlhl1f6cf15a" class="xRef AppleTopic">menggunakan penapis</a> untuk menukar mesej mana yang sedang ditunjukkan. Sebagai contoh, gunakan penapis untuk menunjukkan hany mesej belum dibaca atau yang mempunyai lampiran-atau mesej yang memenuhi kedua-dua kriteria. Anda boleh menggunakan sehingga enam penapis.</p></div><div id="mlhldc95f065" class="Subhead"><h2 class="Name">Perbualan</h2><p><a href="mail35700.html#mail35700" class="xRef AppleTopic">Perbualan adalah diperkemas</a>—baris subjek hanya ditunjukkan di bahagian atas perbualan, dan bukannya di setiap mesej—jadi ianya lebih mudah untuk dibaca.</p><p>Jika anda baru kepada Mail, mesej paling terkini dalam perbualan ditunjukkan di bahagian bawah, jadi anda boleh mengikuti jaluran daripada mesej pertama sehingga ke yang terbaru. Jika tidak, aturan mesej dalam perbualan kekal tidak berubah dari semasa anda menggunakan Mail dalam OS X v10.11.</p></div><div id="mlhl5c9e04c1" class="Subhead"><h2 class="Name">Keutamaan akaun</h2><p><a href="mlhl075989ef.html#mlhl075989ef" class="xRef AppleTopic">Keutamaan Akaun</a> dalam Mail telah diatur semula, jadi ianya lebih mudah untuk mencari pilihan yang anda mungkin tukar dengan kerap, seperti alias e-mel atau cara menguruskan lampiran. Pilihan untuk remeh, sampah dan peti mel lain telah disatukan.</p></div><div id="mlhl0ef7e541" class="Subhead"><h2 class="Name">Ciri lain</h2><ul><li><p>Untuk akaun Exchange, Mail memeriksa mesej baru secara automatik jika pelayan mel akaun menggunakan pemberitahuan penstriman Perkhidmatan Web Exchange (EWS).</p></li><li><p>Jika anda menggunakan berbilang akaun e-mel, Mail boleh membantu memastikan yang anda menggunakan alamat Daripada yang dimaksudkan apabila anda menghantar mesej, berdasarkan alamat e-mel penerima pertama dalam medan Kepada. Sebagai contoh, jika alamat e-mel pilihan anda (dalam keutamaan Menggubah) adalah alamat Gmail peribadi anda tetapi anda menulis e-mel kepada profesor anda di alamat sekolah (.edu) mereka, Mail menggunakan alamat sekolah anda dan bukannya alamat peribadi anda di dalam medan Daripada.</p></li><li><p>Jika anda setkan pilihan (dalam keutamaan Melihat) untuk mengalihkan mesej dibuang ke peti mel Arkib, anda boleh arkibkan mesej secara terus daripada pemberitahuan Mail.</p></li><li><p>Anda boleh menggunakan tab dalam tetingkap Mail, walaupun anda tidak menggunakan Mail dalam skrin penuh.</p></li><li><p>Mail membantu anda mengoptimumkan ruang storan pada Mac anda dengan memberikan pilihan (dalam keutamaan Akaun) untuk menentukan lampiran mana—semua, terbaru, atau tiada—untuk muat turun secara automatik apabila anda membaca e-mel.</p></li></ul></div><div class="LinkUniversal"><strong>LIHAT JUGA</strong><a href="mlhl00c9f230.html#mlhl00c9f230" class="xRef AppleTopic">Gambaran keseluruhan Mail</a><a href="http://www.apple.com/support/mac-apps/mail/" class="URL">Laman web Mail Sokongan Apple</a></div></body></html>