<html lang="cs"><head><meta charset="UTF-8"><title>Použití Kontroly připojení</title><meta name="description" content="Ověřte stav připojení k internetu a stav svého e-mailového účtu."><meta name="keywords" content="Použití Kontroly připojení, problémy s odesláním nebo příjmem e-mailů"></head><body dir="ltr" id="mlhlp1189" class="AppleTopic"><a name="mlhlp1189"></a><figure class="topicIcon"><img src="../SharedGlobalArt/AppIconDefault_Mail.png" alt="" height="30" width="30"></figure><h1>Použití Kontroly připojení</h1><p>Pomocí funkce Mailu Kontrola připojení můžete zkontrolovat své internetové připojení a stav svých e-mailových účtů.</p><div class="Alert"><p class="Tip"><strong class="tip">Tip: </strong>Je‑li účet nebo síť offline, zobrazí se na pravé straně řádku oblíbených schránek (přímo pod vyhledávacím polem) a na bočním panelu Mailu ikona blesku <img src="../SharedGlobalArt/IL_offlineacct_mail_osx.png" alt="" height="30" width="34"> nebo ikona varování <span class="NoBreak"><img src="../SharedGlobalArt/IL_CantConnect_osx.png" alt="" height="30" width="36">.</span> Kliknutím na tuto ikonu můžete účet přepnout do stavu online, pokud je to možné, nebo zobrazit informace o stavu.</p></div><p><a href="x-help-script://com.apple.machelp/scpt/OpnAppBndID.scpt?open,com.apple.mail" class="URL">Otevřít Mail</a></p><div id="mlhl95f3f0ec" class="Task no-header"><div class="TaskBody" role="region" aria-hidden="false" id="aria-mlhl95f3f0ec"><ol><li><p>Použijte příkaz Okno &gt; Kontrola připojení.</p></li><li><p>Prohlédněte si informace o stavu a poté se pokuste vyřešit případné problémy:</p><ul><li><p><em>Kontrola připojení k internetu:</em> Pokud se v poli Stav připojení v horní části okna zobrazuje červená tečka, znamená to, že se Mail nemůže připojit k internetu. Kliknutím na volbu Diagnostika sítě zobrazíte nápovědu k řešení problému.</p></li><li><p><em>Kontrola e-mailových účtů:</em> Zobrazuje‑li se u účtu červená stavová tečka (pokud jste připojeni k internetu), může to znamenat, že nastal problém s <a href="mlhle586aecf.html#mlhle586aecf" class="xRef Aside">poštovním serverem</a> poskytovatele účtu nebo s nastavením účtu. Postupujte dle pokynů uvedených ve sloupci Podrobnosti. Chcete-li účet zobrazit na panelu Účty v předvolbách Mailu, poklikejte na text ve sloupci Podrobnosti.</p></li></ul><p>Chcete-li zobrazit informace z protokolu v době, kdy se Mail pokouší o připojení, klikněte na Zobrazit podrobnosti a poté na Zkusit znovu.</p></li><li><p>Po skončení klikněte na volbu Zkusit znovu a podívejte se, zda jste problém vyřešili.</p><p>Pokud problém přetrvává, obraťte se na poskytovatele svého účtu a ověřte u něj podrobné informace o účtu a jeho nastavení.</p></li></ol></div></div><p>Pokud kontaktujete podporu Apple kvůli problémům s Mailem, můžete být vyzváni, abyste v okně zaškrtli políčko Protokolovat aktivitu připojení. Po zaškrtnutí tohoto políčka se budou při používání Mailu shromažďovat diagnostické informace, které podpoře Apple pomáhají pochopit a vyřešit problémy s Mailem, vyšetřovat potíže s počítačem a zlepšovat produkty a služby Apple. Shromážděné informace mohou obsahovat osobní údaje včetně obsahu e-mailových zpráv. Pokud společnost Apple obdrží tyto informace, bude je používat v souladu se svými zásadami ochrany osobních údajů a nebude je sdílet s nikým jiným. </p><p>Chcete‑li zobrazit složku se soubory protokolu ve Finderu, klikněte v okně Kontrola připojení na volbu Zobrazit protokoly. Jakmile soubory protokolu poskytnete podpoře Apple, zrušte zaškrtnutí políčka. Tím vypnete protokolování činností spojených s připojením. Soubory protokolu mohou být velké, a proto je můžete případně odstranit.</p><p>Informace o zásadách ochrany osobních údajů společnosti Apple najdete na adrese <a href="http://www.apple.com/cz/privacy/" class="URL">www.apple.com/cz/legal/privacy</a>.</p><div class="LinkUniversal"><strong>VIZ TÉŽ</strong><a href="https://support.apple.com/HT203995?viewlocale=cs_CZ" class="URL">Článek podpory Apple: Nastavení Mailu, která možná budete potřebovat od svého poskytovatele e-mailu</a><a href="mlhlp1129.html#mlhlp1129" class="xRef AppleTopic">Co dělat, pokud nelze odesílat zprávy</a><a href="mlhlp1138.html#mlhlp1138" class="xRef AppleTopic">Co dělat, pokud nelze přijímat zprávy</a></div></body></html>