<html lang="it"><head><meta charset="UTF-8"><title>Utilizzare Stato connessione</title><meta name="description" content="Verifica lo stato di connessione Internet e dell'account e-mail."><meta name="keywords" content="Stato connessione, problemi nell'invio o nella ricezione di e-mail"></head><body dir="ltr" id="mlhlp1189" class="AppleTopic"><a name="mlhlp1189"></a><figure class="topicIcon"><img src="../SharedGlobalArt/AppIconDefault_Mail.png" alt="" height="30" width="30"></figure><h1>Utilizzare Stato connessione</h1><p>Utilizza Stato connessione per verificare la connessione Internet o lo stato degli account e-mail.</p><div class="Alert"><p class="Tip"><strong class="tip">Suggerimento: </strong>Quando un account o un network non sono in linea, l'icona di un fulmine <img src="../SharedGlobalArt/IL_offlineacct_mail_osx.png" alt="" height="30" width="34"> o un'icona di avviso <img src="../SharedGlobalArt/IL_CantConnect_osx.png" alt="" height="30" width="36"> vengono visualizzate all'estremità della barra Preferiti (proprio sotto il campo di ricerca) o nella barra laterale di Mail. Puoi fare clic sull'icona per connettere un account online, se possibile, oppure per visualizzare le informazioni sullo stato.</p></div><p><a href="x-help-script://com.apple.machelp/scpt/OpnAppBndID.scpt?open,com.apple.mail" class="URL">Apri Mail</a></p><div id="mlhl95f3f0ec" class="Task no-header"><div class="TaskBody" role="region" aria-hidden="false" id="aria-mlhl95f3f0ec"><ol><li><p>Scegli Finestra &gt; Stato connessione.</p></li><li><p>Verifica le informazioni sullo stato, quindi prova a risolvere eventuali problemi.</p><ul><li><p><em>Verifica la connessione Internet:</em> Se “Stato connessione”, nella parte superiore della finestra, mostra un punto rosso, Mail non riesce a connettersi a Internet. Fai clic su “Diagnosi Network” per aiuto nella risoluzione del problema.</p></li><li><p><em>Verifica gli account e-mail:</em> se un account mostra un punto di stato rosso (quando sei connesso a Internet) potrebbe esserci un problema con i <a href="mlhle586aecf.html#mlhle586aecf" class="xRef Aside">server di posta</a> del provider o con la configurazione dell'account. Segui le istruzioni mostrate nella colonna Dettagli. Per visualizzare l'account nel pannello Account delle preferenze di Mail, fai doppio clic sul testo nella colonna Dettagli.</p></li></ul><p>Per visualizzare le informazioni del log mentre Mail tenta di connettersi, fai clic su “Mostra dettagli”, quindi fai clic su “Verifica di nuovo”.</p></li><li><p>Quando hai terminato, fai clic su “Verifica di nuovo” per verificare se le operazioni eseguite hanno risolto il problema.</p><p>Se il problema persiste, contatta il provider dell'account per verificare i dettagli e la configurazione dell'account.</p></li></ol></div></div><p>Se contatti il supporto Apple per problemi relativi a Mail, potrebbe essere necessario selezionare l'opzione “Esegui log attività di connessione” nella finestra. Quando questa opzione è attiva, vengono raccolte informazioni di diagnosi mentre utilizzi Mail, per consentire al supporto Apple di comprendere e risolvere i problemi legati a Mail, esaminare i problemi del computer e migliorare i prodotti e i servizi Apple. I dati raccolti potrebbero contenere informazioni personali, tra cui il contenuto dei messaggi e-mail. Se inviate a Apple, queste informazioni vengono utilizzate da Apple conformemente alle proprie norme di tutela della privacy e non vengono condivise con altre aziende. </p><p>Per visualizzare la cartella dei file di log nel Finder, fai clic su “Mostra log”, nella finestra “Stato connessione”. Dopo aver fornito i file di log al supporto Apple, deseleziona l'opzione per disattivare il log attività di connessione. Poiché il log potrebbe essere di grandi dimensioni, è possibile eliminarlo.</p><p>Ulteriori informazioni sulla Politica della privacy di Apple all'indirizzo <a href="http://www.apple.com/it/privacy/" class="URL">www.apple.com/it/privacy</a>.</p><div class="LinkUniversal"><strong>CONSULTA ANCHE</strong><a href="https://support.apple.com/it-it/HT203995" class="URL">Articolo del Supporto Apple: Impostazioni di Mail del provider email eventualmente necessarie</a><a href="mlhlp1129.html#mlhlp1129" class="xRef AppleTopic">Se non è possibile inviare i messaggi</a><a href="mlhlp1138.html#mlhlp1138" class="xRef AppleTopic">Se non è possibile ricevere i messaggi</a></div></body></html>