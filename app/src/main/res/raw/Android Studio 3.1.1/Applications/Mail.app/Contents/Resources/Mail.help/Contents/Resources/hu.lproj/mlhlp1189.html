<html lang="hu"><head><meta charset="UTF-8"><title>A Kapcsolati doktor használata</title><meta name="description" content="Ellenőrizze az internetkapcsolat és az e-mail fiók állapotát."><meta name="keywords" content="Kapcsolati doktor, problémák az e-mailek küldésével vagy fogadásával"></head><body dir="ltr" id="mlhlp1189" class="AppleTopic"><a name="mlhlp1189"></a><figure class="topicIcon"><img src="../SharedGlobalArt/AppIconDefault_Mail.png" alt="" height="30" width="30"></figure><h1>A Kapcsolati doktor használata</h1><p>A Mail kapcsolati doktor használatával ellenőrizheti az internetkapcsolatot vagy az e-mail fiókok állapotát.</p><div class="Alert"><p class="Tip"><strong class="tip">Tipp: </strong>Az offline e-mail fiók vagy hálózat mellett villám ikon <img src="../SharedGlobalArt/IL_offlineacct_mail_osx.png" alt="" height="30" width="34"> vagy figyelmeztető ikon <img src="../SharedGlobalArt/IL_CantConnect_osx.png" alt="" height="30" width="36"> látható a Kedvencek sáv végén (közvetlenül a keresősáv alatt) vagy a Mail oldalsávján. Az ikonra kattintva online állapotba válthatja a fiókot (ha ez lehetséges), illetve megjelenítheti az állapotinformációkat.</p></div><p><a href="x-help-script://com.apple.machelp/scpt/OpnAppBndID.scpt?open,com.apple.mail" class="URL">A Mail megnyitása</a></p><div id="mlhl95f3f0ec" class="Task no-header"><div class="TaskBody" role="region" aria-hidden="false" id="aria-mlhl95f3f0ec"><ol><li><p>Válassza az Ablak &gt; Kapcsolati doktor elemet.</p></li><li><p>Tekintse át az állapotra vonatkozó információkat, és próbálja megoldani az esetleges problémákat.</p><ul><li><p><em>Az internetkapcsolat ellenőrzése:</em> Ha az ablak tetején a Kapcsolat állapota egy piros színű pontot jelenít meg, a Mail nem tud kapcsolódni az internethez. Kattintson a Hálózati diagnosztika elemre, ha segítséget kíván kérni a probléma megoldásához.</p></li><li><p><em>Az e-mail fiókok ellenőrzése:</em> A fiók mellett a vörös színű állapotjelző pont (ha csatlakozik az internethez) azt jelzi, hogy probléma van a fiók <a href="mlhle586aecf.html#mlhle586aecf" class="xRef Aside">levelezőszerverével</a> vagy a fiók beállításaival. Kövesse a Részletek oszlopban lévő utasításokat. Ha azt szeretné, hogy a fiók megjelenjen a Mail beállításainak Fiókok panelén, kattintson duplán a Részletek oszlopban lévő szövegre.</p></li></ul><p>Ha meg szeretné tekinteni a naplózási információkat, miközben a Mail megpróbál kapcsolódni, kattintson a Részletek megjelenítése opcióra, majd az Ismételt ellenőrzés lehetőségre.</p></li><li><p>Amikor elkészült, az Ismételt ellenőrzés gombra kattintva megtekintheti, hogy a módosítások megoldották-e a problémát.</p><p>Ha a probléma továbbra is fennáll, vegye fel a kapcsolatot a fiókszolgáltatójával a fiókadatok és fiókbeállítások ellenőrzéséhez.</p></li></ol></div></div><p>Ha a Mail alkalmazásban előforduló hibák miatt felveszi a kapcsolatot az Apple-támogatással, megkérhetik arra, hogy jelölje be az ablakban a Csatlakozási tevékenység naplózása jelölőnégyzetet. Miután bejelölte a négyzetet, a rendszer diagnosztikai adatokat gyűjt össze a Mail használata közben, amelyek lehetővé teszik, hogy az Apple-támogatás értelmezze és megoldja a Mail-problémákat, kivizsgálja a számítógéppel kapcsolatos hibákat, illetve fejlessze az Apple-termékeket és -szolgáltatásokat. A begyűjtött diagnosztikai adatok személyes adatokat tartalmazhatnak (pl. az e-mail üzenetek tartalma). Ha elküldi az adatokat az Apple-nek, az Apple az adatokat az adatvédelmi szabályzatának megfelelően használja fel, és nem osztja meg őket más vállalatokkal. </p><p>Ha a naplófájlokat tartalmazó mappát meg szeretné tekinteni a Finderben, kattintson a Naplók megjelenítése elemre a Kapcsolati doktor ablakában. Miután elküldte a naplófájlokat az Apple-támogatás számára, törölje a négyzet jelölését a csatlakozási tevékenység naplózásának kikapcsolásához. A naplófájlokat érdemes törölni, mivel nagy méretűek lehetnek.</p><p>Az Apple adatvédelmi irányelveiről további részleteket a következő webhelyen találhat: <a href="http://www.apple.com/hu/privacy/" class="URL">www.apple.com/hu/privacy</a>.</p><div class="LinkUniversal"><strong>LÁSD MÉG</strong><a href="https://support.apple.com/HT203995?viewlocale=hu_HU" class="URL">Apple támogatási cikk: az e-mail szolgáltatótól esetleg szükséges Mail-beállítások</a><a href="mlhlp1129.html#mlhlp1129" class="xRef AppleTopic">Ha nem tud üzeneteket küldeni</a><a href="mlhlp1138.html#mlhlp1138" class="xRef AppleTopic">Ha nem tud üzeneteket fogadni</a></div></body></html>