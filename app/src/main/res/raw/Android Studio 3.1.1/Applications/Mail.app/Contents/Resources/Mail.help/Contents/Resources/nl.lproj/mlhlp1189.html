<html lang="nl"><head><meta charset="UTF-8"><title>Verbindingsassistent gebruiken</title><meta name="description" content="U kunt de internetverbinding en de status van uw e-mailaccount controleren."><meta name="keywords" content="Verbindingsassistent, problemen bij het versturen en ontvangen van e-mail"></head><body dir="ltr" id="mlhlp1189" class="AppleTopic"><a name="mlhlp1189"></a><figure class="topicIcon"><img src="../SharedGlobalArt/AppIconDefault_Mail.png" alt="" height="30" width="30"></figure><h1>Verbindingsassistent gebruiken</h1><p>Met Verbindingsassistent van Mail kunt u de internetverbinding of de status van uw e-mailaccounts controleren.</p><div class="Alert"><p class="Tip"><strong class="tip">Tip: </strong>Wanneer een account of netwerk offline is, verschijnt het symbool van een bliksemschicht <img src="../SharedGlobalArt/IL_offlineacct_mail_osx.png" alt="" height="30" width="34"> of een waarschuwingssymbool <img src="../SharedGlobalArt/IL_CantConnect_osx.png" alt="" height="30" width="36"> aan het einde van de favorietenbalk (net onder het zoekveld) of in de navigatiekolom van Mail. U kunt op het symbool klikken om de account zo mogelijk online te gebruiken of om statusinformatie weer te geven.</p></div><p><a href="x-help-script://com.apple.machelp/scpt/OpnAppBndID.scpt?open,com.apple.mail" class="URL">Open Mail</a></p><div id="mlhl95f3f0ec" class="Task no-header"><div class="TaskBody" role="region" aria-hidden="false" id="aria-mlhl95f3f0ec"><ol><li><p>Kies 'Venster'Â &gt; 'Verbindingsassistent'.</p></li><li><p>Bekijk de statusgegevens en probeer eventuele problemen op te lossen.</p><ul><li><p><em>Controleer de internetverbinding:</em> Als er boven in het venster bij 'Verbindingsstatus' een rode stip staat, kan Mail geen verbinding maken met het internet. Klik op 'Netwerkprobleemoplossing' als u hulp nodig hebt bij het oplossen van het probleem.</p></li><li><p><em>Controleer uw e-mailaccounts:</em> Als er een rode stip bij een account staat (als er verbinding is met het internet), is er mogelijk een probleem met de <a href="mlhle586aecf.html#mlhle586aecf" class="xRef Aside">e-mailserver</a> van de aanbieder of met uw accountinstellingen. Volg de instructies in de kolom 'Details'. Om de account in het paneel 'Accounts' in het voorkeurenvenster van Mail weer te geven, klikt u dubbel op de tekst in de kolom 'Details'.</p></li></ul><p>Als u logbestandsgegevens wilt bekijken terwijl Mail verbinding probeert te maken, klikt u op 'Toon details' en vervolgens op 'Controleer opnieuw'.</p></li><li><p>Nadat u de instellingen hebt aangepast, klikt u op 'Controleer opnieuw' om te kijken of het probleem is opgelost.</p><p>Als het probleem zich blijft voordoen, neemt u contact op met uw accountaanbieder om uw accountinformatie en accountinstellingen te controleren.</p></li></ol></div></div><p>Als u contact opneemt met Apple Support over problemen met Mail, wordt u mogelijk gevraagd het aankruisvak 'Houd verbindingsactiviteit bij in logbestand' in te schakelen. Wanneer dit aankruisvak is ingeschakeld, wordt er diagnostische informatie verzameld terwijl u Mail gebruikt. Apple Support gebruikt deze informatie bij het onderzoeken en oplossen van problemen met Mail, bij het onderzoeken van problemen met uw computer en om producten en diensten van Apple te verbeteren. De verzamelde diagnostische informatie bevat mogelijk ook persoonlijke informatie, waaronder de inhoud van uw e-mailberichten. De informatie die naar Apple wordt verstuurd, wordt gebruikt in overeenstemming met het privacybeleid van Apple en wordt niet aan andere bedrijven verstrekt. </p><p>Klik op 'Toon logbestanden' in het venster van de Verbindingsassistent om de map met logbestanden in de Finder te openen. Nadat u logbestanden aan Apple Support hebt verstrekt, schakelt u het aankruisvak uit zodat de verbindingsactiviteit niet meer wordt bijgehouden. Het wordt aangeraden om de logbestanden te verwijderen, omdat deze vrij groot kunnen zijn.</p><p>Meer informatie over het privacybeleid van Apple vindt u op <a href="http://www.apple.com/nl/legal/privacy/" class="URL">www.apple.com/nl/privacy</a>.</p><div class="LinkUniversal"><strong>ZIE OOK</strong><a href="https://support.apple.com/HT203995" class="URL">Apple Support-artikel: E-mailinstellingen die u wellicht van uw e-mailaanbieder moet krijgen</a><a href="mlhlp1129.html#mlhlp1129" class="xRef AppleTopic">U kunt geen berichten versturen</a><a href="mlhlp1138.html#mlhlp1138" class="xRef AppleTopic">U kunt geen berichten ontvangen</a></div></body></html>