<html lang="pl"><head><meta charset="UTF-8"><title>Co nowego w programie Mail?</title><meta name="description" content="Poznaj nowe funkcje programu Mail."><meta name="keywords" content="funkcje, nowe, feature"></head><body dir="ltr" id="cpmlwn" class="AppleTopic"><a name="cpmlwn"></a><figure class="topicIcon"><img src="../SharedGlobalArt/AppIconDefault_Mail.png" alt="" height="30" width="30"></figure><h1>Co nowego w programie Mail?</h1><p>Program Mail w systemie macOS Sierra zawiera szereg istotnych nowych funkcji dotyczących wysyłania, odbierania i wyświetlania wiadomości email.</p><p><a href="x-help-script://com.apple.machelp/scpt/OpnAppBndID.scpt?open,com.apple.mail" class="URL">Otwórz Mail</a></p><div id="mlhla038aedf" class="Subhead"><h2 class="Name">Siri</h2><p><a href="help:anchor='mchl6b029310' bookID='com.apple.machelp'" class="URL">Siri na Macu</a> jeszcze bardziej ułatwia korzystanie z programu Mail. Możesz szybko wysłać nową wiadomość email, odsłuchać treść otrzymanej wiadomości email, utworzyć przypomnienie o konieczności późniejszego przeczytania danej wiadomości, znaleźć poszukiwaną wiadomość itd. Oto kilka przykładowych poleceń, które możesz powiedzieć do Siri:</p><ul><li><p><span class="SaytoSiri">„Send an email to John about our travel plans”</span></p></li><li><p><span class="SaytoSiri">„Read my email”</span></p></li><li><p><span class="SaytoSiri">„Remind me about this in an hour”</span></p></li><li><p><span class="SaytoSiri">„Find emails about kitchen remodel”</span></p></li></ul></div><div id="mlhl2ff39ce2" class="Subhead"><h2 class="Name">Filtry</h2><p>Możesz szybko znajdować wiadomości email w skrzynce, <a href="mlhl1f6cf15a.html#mlhl1f6cf15a" class="xRef AppleTopic">używając filtrów</a> wpływających na to, jakie wiadomości są widoczne. Na przykład, możesz zastosować filtr wyświetlający tylko nieczytane wiadomości, tylko wiadomości zawierające załączniki lub wiadomości spełniające oba te kryteria. Możesz zastosować maksymalnie sześć filtrów.</p></div><div id="mlhldc95f065" class="Subhead"><h2 class="Name">Rozmowy</h2><p><a href="mail35700.html#mail35700" class="xRef AppleTopic">Rozmowy zostały usprawnione</a> – temat wyświetlany jest tylko na górze rozmowy, zamiast w każdej wiadomości, co ułatwia ich czytanie.</p><p>Jeśli to Twoje pierwsze spotkanie z programem Mail, najnowsza wiadomość w danej rozmowie wyświetlana jest na samym dole, dzięki czemu możesz przeglądać wątek od pierwszej wiadomości w dół do ostatniej. W przeciwnej sytuacji kolejność wiadomości w rozmowie pozostaje taka sama, jak w programie Mail w OS X 10.11.</p></div><div id="mlhl5c9e04c1" class="Subhead"><h2 class="Name">Preferencje kont</h2><p><a href="mlhl075989ef.html#mlhl075989ef" class="xRef AppleTopic">Preferencje kont</a> w programie Mail zostały zreorganizowane, dzięki czemu łatwiej jest znaleźć często zmieniane opcje, takie jak aliasy email lub sposób obsługi załączników. Opcje dotyczące poczty niechcianej, kosza oraz innych skrzynek pocztowych zostały skonsolidowane.</p></div><div id="mlhl0ef7e541" class="Subhead"><h2 class="Name">Inne funkcje</h2><ul><li><p>W przypadku kont Exchange, Mail automatycznie sprawdza dostępność nowych wiadomości, jeśli serwer pocztowy danego konta używa powiadomień EWS (Exchange Web Services).</p></li><li><p>Jeśli używasz wielu kont email, Mail może pomagać w upewnianiu się, że wysyłana wiadomość ma właściwy adres w polu Od, na podstawie adresu email pierwszego odbiorcy w polu Do. Na przykład, jeśli Twoim preferowanym adresem (wybranym w preferencjach redagowania) jest Twój osobisty adres Gmail, a piszesz wiadomość email do swojego wykładowcy na jego adres uczelniany (.edu), Mail użyje Twojego uczelnianego adresu w polu Od – zamiast adresu osobistego.</p></li><li><p>Jeśli wybierzesz w preferencjach widoku, aby usuwane wiadomości przenoszone były do skrzynki Archiwum, możesz archiwizować wiadomości bezpośrednio z powiadomień programu Mail.</p></li><li><p>W oknach programu Mail możesz używać kart – nawet gdy nie używasz programu na pełnym ekranie.</p></li><li><p>Mail pomaga optymalizować zużycie przestrzeni dyskowej na Macu, udostępniając (w preferencjach kont) opcję pozwalającą na wybranie, które załączniki – wszystkie, ostatnie lub żadne – mają być automatycznie pobierane podczas czytania wiadomości.</p></li></ul></div><div class="LinkUniversal"><strong>ZOBACZ TAKŻE</strong><a href="mlhl00c9f230.html#mlhl00c9f230" class="xRef AppleTopic">Mail — omówienie</a><a href="http://www.apple.com/pl/support/mac-apps/mail/" class="URL">Witryna wsparcia dla użytkowników programu Mail</a></div></body></html>