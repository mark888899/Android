<html lang="hr"><head><meta charset="UTF-8"><title>Što je novo u aplikaciji Mail?</title><meta name="description" content="Saznajte više o novim značajkama u aplikaciji Mail."><meta name="keywords" content="značajke, novo, feature"></head><body dir="ltr" id="cpmlwn" class="AppleTopic"><a name="cpmlwn"></a><figure class="topicIcon"><img src="../SharedGlobalArt/AppIconDefault_Mail.png" alt="" height="30" width="30"></figure><h1>Što je novo u aplikaciji Mail?</h1><p>Aplikacija Mail u sustavu macOS Sierra nudi istaknute nove značajke za slanje, primanje i prikaz e-mail poruka.</p><p><a href="x-help-script://com.apple.machelp/scpt/OpnAppBndID.scpt?open,com.apple.mail" class="URL">Otvori aplikaciju Mail</a></p><div id="mlhla038aedf" class="Subhead"><h2 class="Name">Siri</h2><p><a href="help:anchor='mchl6b029310' bookID='com.apple.machelp'" class="URL">Siri na vašem Macu</a> još više olakšava uporabu aplikacije Mail. Možete na brzinu poslati e-mail poruku, podesiti da vam se e-mail poruka pročita, izraditi podsjetnik za kasnije pregledavanje e-mail poruke, potražiti e-mail poruku i druge stvari. Slijedi nekoliko primjera onoga što možete reći Siri:</p><ul><li><p><span class="SaytoSiri">“Pošalji e-mail poruku Ivanu o našim planovima za putovanje”</span></p></li><li><p><span class="SaytoSiri">"Pročitaj moju e-mail poruku"</span></p></li><li><p><span class="SaytoSiri">“Podsjeti me na ovo za sat vremena”</span></p></li><li><p><span class="SaytoSiri">“Pronađi e-mail poruke o renoviranju kuhinje”</span></p></li></ul></div><div id="mlhl2ff39ce2" class="Subhead"><h2 class="Name">Filtri</h2><p>Brzo pronalaženje e-mail poruka u sandučiću <a href="mlhl1f6cf15a.html#mlhl1f6cf15a" class="xRef AppleTopic">putem filtara</a> za promjenu poruka koje se prikazuju. Primjerice, primijenite filtar koji prikazuje samo nepročitane poruke ili one s privicima—ili poruke koje ispunjavaju oba kriterija. Možete primijeniti najviše šest filtara.</p></div><div id="mlhldc95f065" class="Subhead"><h2 class="Name">Razgovori</h2><p><a href="mail35700.html#mail35700" class="xRef AppleTopic">Razgovori su optimizirani</a>—naslov se prikazuje samo na vrhu razgovora umjesto u svakoj poruci—zbog čega ih je lakše čitati.</p><p>Ako ste novi korisnik aplikacije Mail, najnovija poruka u razgovoru prikazuje se na dnu, tako da možete pratiti niz od prve poruke do posljednje. U suprotnom redoslijed poruka u razgovorima ostaje nepromijenjen kao i pri korištenju aplikacije Mail verziji OS X v10.11.</p></div><div id="mlhl5c9e04c1" class="Subhead"><h2 class="Name">Postavke računa</h2><p><a href="mlhl075989ef.html#mlhl075989ef" class="xRef AppleTopic">Postavke računa</a> u aplikaciji Mail imaju drugačiju organizaciju, tako da je jednostavnije pronaći opcije koje ćete možda češće mijenjati, poput e-mail pseudonima ili načina upravljanja privicima. Opcije za neželjenu poštu, smeće i ostale sandučiće su konsolidirane.</p></div><div id="mlhl0ef7e541" class="Subhead"><h2 class="Name">Ostale značajke</h2><ul><li><p>Aplikacija Mail u slučaju Exchange računa automatski provjerava ima li novih poruka ako poslužitelj za poštu računa koristi streaming obavijesti usluga Exchange Web Services (EWS).</p></li><li><p>Ako koristite više e-mail računa, Mail vam može pomoći da koristite planiranu adresu pošiljatelja kada šaljete poruku, na temelju e-mail adrese vašeg prvog primatelja u polju Za. Primjerice, ako je vaša preferirana e-mail adresa (u Postavkama sastavljanja) vaša osobna Gmail adresa, ali pišete e-mail poruku svojemu profesoru na njihovu školsku adresu (.edu), Mail koristi vašu školsku adresu umjesto osobne adrese u polju Od.</p></li><li><p>Ako podesite opciju (u Postavkama prikaza) za premještanje odbačenih poruka u sandučić Arhiva, možete arhivirati poruke izravno iz obavijesti aplikacije Mail.</p></li><li><p>Možete koristiti kartice u prozorima aplikacije Mail, čak i kada ne koristite aplikaciju Mail preko cijelog zaslona.</p></li><li><p>Mail vam pomaže optimizirati prostor za pohranu na svojem Macu tako da vam omogućuje (u Postavkama računa) da odredite koji će se privici—sve, najnovije ili nijedan—automatski preuzeti kada pročitate e-mail poruku.</p></li></ul></div><div class="LinkUniversal"><strong>TAKOĐER POGLEDAJTE</strong><a href="mlhl00c9f230.html#mlhl00c9f230" class="xRef AppleTopic">Pregled aplikacije Mail</a><a href="http://www.apple.com/support/mac-apps/mail/" class="URL">Appleova stranica podrške za Mail</a></div></body></html>